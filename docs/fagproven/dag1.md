# Dag 1

Fagprøven for helsefagarbeidere går over to dager. Den første dagen får man utdelt oppgaven, og du skal lage en skriftlig plan over arbeidet.

Oppgaven skal handle om gjennomføringen og brukeropplysning på alt fra to til fire brukere. Det er arbeidsgiver på arbeidsplassen som utpeker en faglært kontaktperson på arbeidsstedet som lager forslag til oppgaven.

Dette er den skriftlige delen av fagprøven, og den leveres inn til bedriftens kontaktperson på slutten av dag én. Kopi av oppgaven leveres sensorene.

## Planen må inneholde:
- Arbeidsplan med tidsangivelser
- Pleieplan

Arbeidsplanen må dokumentere hva som skal skje, og til hvilken tid. Denne planen danner utgangspunkt for hvordan dag 2 skal gjennomføres. 
Arbeidplanen kan sette opp for eksempel med tid i venstre kolonne "TID" og i høyre kolonne "HVA SKAL VI GJØRE?"

Den skriftlige PLEIEPLANEN må inneholde behov, ressurser, mål, tiltak og faglig begrunnelse.

Det forventes at lærlingen ser hele mennesket som individ med alle dens behov: fysiske, psykiske, sosiale, åndelige og kulturelle. Den skriftlige biten må også inneholde praktisk beskrivelse av planlegging, samt istandgjøring før eksempelvis stellesituasjonen:

- Hvilke hygieniske tiltak og prosedyrer må til? 
- Hva bør forberedes før måltid? 
- Hva er et godt kosthold?

Du må også notere ned hva du vil trenge av dine kolleger, eksempelvis medikamenthåndtering og forflytning.


### Arbeidplan for dag 2
                         
| TID   | HVA SKAL GJØRES       |
| :--------------- | :---------------- |
| 07.45-08.00 | Lese og motta rapport som gir et helhetlig bilde av hva brukeren trenger hjelp til  |
| 08.00-08.30 | Morgenstell i seng |
| 08.30-09.15 | Frokost i fellesstue med andre pasienter |
| 09.15-10.00 | Avislesning i fellesstue   |
| 10.00-11.00 | Gå tur i hagen med pasienten eller gå rundt på omsorgssenteret innendørs |
| 11.00-12.30 | Slappe av på eget rom og lese bok |
| 12.30-13.00 | Spise lunsj som serveres ferdig fra kjøkkenet |
| 13.00-15.00 | Sove i seng i ca. 2 timer på et rom for å være utvilt til middag |
| 15.00-16.00 | Fellesaktivitet med medpasienter før middag |
| 16.00-16.45 | Spise middag i fellesstuen med de andre pasientene |




### Pedagogisk pleieplan 

#### Vannlatingstrang

                         
| PASIENT    | PLEIEPLAN       |
| :--------------- | :---------------- |
| Problem/behov:  | Pasienten har hyppig vannlating og rekker ikke alltid fram til toalettet i tide.  |
| Ressurser: | <ul><li>Kan si fra når hun skal på toalettet</li><li>Har fysisk styrke til å bevege seg</li></ul> |
| Mål: | Komme til toalettet i tide   |
| Tiltak: | <ul><li>Tilby klær som det er lett å ta av ved toalettbesøk</li><li>Kort vei til toalettet eller bekken</li><li>benytt bleie som passer, og skifte med en gang den blir våt</li></ul>|
| Begrunnelse for tiltak: | En person som har problem med å rekke fram til toalettet, kjenner vannlatingstrang. Tiden fra trangen kommer og til hun må tømme blæra, er kort, og det er vanskelig eller umulig å holde tilbake vannlating for pasienten. Ved å ha toalettet eller dostol/bekken i nærheten av pasienten, kan tiden som trengs for å komme på toalett, kortes ned. Fordi pasienten har fysisk styrke til å bevege seg, vil hun selv kunne komme seg på toalettet. Skulle hun trenge jhjkelp fordi toalettet i en situasjon er for langt unna, kan hun også si fra når behovet melder seg. I tillegg vil det hjelpe at pasienten har på seg klær som raskt kan tas av. Pasientens fysiske styrke vil også hjelpe i denne situasjonen.<br> Når det likevel kommer urin i bleie eller truse, må det skiftes raskt. Urin som ligger mot hud, vil bløte opp og irritere huden, slik at den lettere blir rød og sår. For å forebygge det må pasinten skifte til tørr bleie eller truse hver gang det er nødvendig. Hvis pasienten klarer å skifte selv og forstår betydningen av det, kan det være nok å legge til rette for å skifte og for å ivareta intimhygiene.|
