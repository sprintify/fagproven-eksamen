# Helsefremmende arbeid
## Hva innebærer helsefremmede arbeid?

Helsefremmende arbeid handler om:
- Grunnleggende sykepleie.
- Forståelse av kroppens oppbygning, funksjoner og sykdomslære.
- Hygienetiltak.
- Forebygge smitte.
- Levevaner.
- Kosthold.
- Forebygge sykdom.
- Fysisk aktivitet.
- Fremme fysisk og psykisk helse.
- Yte profesjonell helsehjelp, pleie og omsorg.
- Iverksett tiltak som fremmer mestring, helse, trivsel og livskvalitet.
- Bidra til aktiviteter som fremmer mestring, helse, trivsel.

<br><br>


::: tip KOMPETANSEMÅL 1

Foreslå og sette i verk tiltak som fremmer mestring, helse og trivsel, og som stimulerer til et aktivt liv.

:::

::: details OPPGAVER

*Du observerer pasientens funksjonsevne og trivsel, tilrettelegger slik at pasienten bruker egne ressurser, informerer om situasjon og mulighet, tilrettelegger tiltak og aktiviteter utfra pasientens ønsker. Du kjenner til tilbud/aktiviteter i avdelingen/nærområdet.*

<br>

**A) Forklar begrepet helse**

Verdens Helseorganisasjon (WHO) definerer helse som "En tilstand av fullkomment legemlig, sjelelig og sosial velvære og ikke bare fravær av sykdom." Denne definisjonen av helse er noe man kan strekke seg etter, men i det virkelig liv uoppnåelig. En mer jordnær tilnærming til forståelsen av helse kan være menneskers evne til å opprettholde eller bedre allmenntilstanden fysisk og psykisk gjennom livet.
I vårt land legger vi vekt på et helhetlig menneskesyn når vi vurdere helsen. Det betyr at vi ikke bare ser menneskets kropp med fysiske behov som mat og personlige hygiene, men også de psykososiale aspektene. For at et menneske skal oppleve god helse bør fysisk, psykisk, sosiale og åndelige og kulturelle behov være dekket.
Fysisk helse er knyttet til kroppen og de kroppslige funksjonene, mens psykisk helse har med tanker og følelser og hvordan vi mestrer våre liv i omgang med andre mennesker.
For å trives og ha det bra er det viktig å være sammen med andre mennesker og på den måten utvikle de sosiale ferdigheten som er nødvendig i et samfunn. Gode sosiale relasjoner gir trivsel og trygghet. Dette gir mennesker motivasjon og mening og er et viktig bidrag til en god helse og ett langt liv.

<br>

**B) Hva menes med ett aktivt liv, når du tenker på den brukergruppen du arbeider med nå?**

Det er et grunnleggende behov - for pasienter å bevege seg. Derfor er det viktig å ha gode rutiner for aktivitet hver dag på institusjonen. Dette behovet ivaretas best når pasienten får delta i daglige gjøremål og å tilrettelegge for aktiviteter. 
For å ivareta pasienten på en bedre måte ble aktivitetsdosetten innført for noen år siden på omsorgssenteret for å stimulere og bidra til et mer aktivt liv på institusjon. Det lages en aktivitetsplan for hver enkelt pasient og alle aktiviteter som gjennomføres dokumenteres i rapportsystemet. Behovene for aktivitet er forskjellig fra pasient, men for eksempel tilbys pasientene å gå turer med ledsager eller sitte på terrassen for å trekke frisk luft. For andre kan aktivitet være å lese avisen og diskutere hva som skjer i samfunnet eller tegne, strikke, legge puslespill etc. Felles aktiviteter som yatzy, ballonglek eller spille kort sammen er andre eksempler. Noen har behov for mer tilrettelagt fysisk aktivitet som å bruke ergometer sykkel med TV skjerm.
Normalt kommer fysioterapeuten en gang i uken og for de som ønsker å delta får de dette tilbudet hvor målsettingen er å opprettholde de fysiske funksjoner gjennom fysisk trening.

<br>

**C) Hvordan kan du som helsefagarbeider fremme brukerens helse, mestringsfølelse og trivsel?**

Ved å gi pasienten selvbestemmelse og deltakelse i beslutninger som dreier seg om fysiske og psykiske spørsmål som har med pasientens tilstand å gjøre kan det være med på å motivere pasienten til å foreta valg som fremmer helsen. Ved å stimulere til brukermedvirkning utnyttes pasientens ressurser som igjen fremmer brukerens helse, bedrer mestringsfølelsen og øker velvære og trivsel.
Sammen kan helsearbeider og pasient sette mål for å løse daglige gjøremål som stell, kosthold, aktiviteter og sosialt samvær med andre pasienter. Alt det pasienten kan gjøre selv bør pasienten utføre selv. Det kan ta mer tid, men det er viktig å la pasienten få tid til å utføre sine oppgaver. Her gjelder det å skynde seg langsomt dette for å opprettholde pasientens funksjonsnivå og mestringsfølelse. Det motsatte ved å hjelpe for mye kan tvert imot føre til passivitet og resignasjon over egen fysisk og psykisk kapasitet.
<br>
<br>

**D) Hvilke ulike tilbud finnes for bruker/pasient på lærestedet du er nå med tanke på trivsel og økt livskvalitet.**


- Besøksvenn:
  - Pasienten og besøksvennen avtaler hva de skal gjøre sammen. Kanskje det å sitte sammen over en kaffekopp og snakke sammen om hva som skjer i tiden. Eller gå en tur i sitt eget nærmiljø og hilse på gamle kjente.
  - Frivilligssentralen og Røde kors tilbyr tjenesten besøksvenn.

- Aktivitetsdosetten:
  - Stimulere til et mer aktivt liv på institusjon
  - Aktivitetstiltak som for eksempel å kaste ball, spørreleker, tegne eller se på TV i fellesskap. 
  
- Kulturelle aktiviteter:
  - Musikk
  - Teater
  - Historiefortellere
  - Andakter 1 gang i måneden
  - Frivillige organisasjoner som f.eks. Røde Kors, Lions etc.

- Fysioterapeut: 
  - Stimulerer pasienten til å delta aktivt i sine liv for å opprettholde de fysiske funksjonene

- Ergoterapeut:
   - Funksjonstilpasninger av ulike ergonomiske tiltak for pasienten

- Lege:
  - Sørger for at pasientens allmenntilstand opprettholdes og gir pasienten trygghet og omsorg. Tilsyn to ganger i uken
   
:::


::: tip KOMPETANSEMÅL 2

Tilrettelegge for og tilberede måltider som ivaretar brukerens helse og trivsel, og begrunne forslagene i tråd med norske anbefalinger for ernæring

:::


::: details OPPGAVER

*Du kjenner til norske anbefalinger for ernæring, tilrettelegger for måltid, kan mate/gi drikke, bidrar til ro og trivsel under måltid og ivaretar pasientens rett til medvirkning i måltids-situasjon.*

###### A) Hva er norske anbefalinger for ernæring?

- Kostholdet bør være variert og inneholde grønnsaker, frukt, bær, kornprodukter, poteter, fisk, egg, innmat og kjøtt.

- Spis ofte og regelmessig – helst flere små måltider i løpet av en dag.

- Sett sammen måltidene for å få en fin balanse mellom hvor mye energi du får i deg igjennom mat og drikke og hvor mye som du forbruker gjennom aktivitet.

- Reduser mengden fett, salt og sukker.

- Spis frukt, grønnsaker og bær «5 OM DAGEN».

- Velg vann som tørstedrikk og drikk ca. 2- 2,5 liter daglig avhengig av kroppsvekt.
- Grove fiberrike kornprodukter bør spises daglig.

- Reduser mengden kjøtt, spesielt rødt kjøtt og bearbeidede kjøttprodukter.

- Hvitt kjøtt som kylling eller kalkun er rik på proteiner, mineraler og er kalorifattig kost og bør velges til fordel for andre typer kjøtt.

- I løpet av en uke bør det inntas 2 til 3 måltider fisk.

- Spis og drikk magre meieriprodukter med lite fett, salt og lite tilsatt sukker.

- Velg matoljer, flytende margarin og myk margarin fremfor hard margarin og smør.

- Vær i aktivitet minst 30 minutter hver dag.


<br>

**Kostsirkelen**

For å få i oss de næringsstoffene vi trenger kan kostsirkelen være et godt hjelpemiddel. Kostsirkelen presenterer forskjellige matvarer plassert i ulike grupper som viser hvilke matvarer det er bra å spise mer av, og hvilke man bør spise mindre av. De store områdene på kostsirkelen viser de matvarene som inneholder de næringsstoffene vi trenger mengder av. Disse næringsstoffene gir oss energi, mens andre er nyttig for prosesser kroppen utfører. Næringsstoffene som gir oss energi er karbohydrater, protein og fett. Vi bør spise mat fra alle gruppene på den måten får vi ett variert og balansert kosthold.

33% frukt og grønt<br>
33% Brød og potet (pasta, naturris)<br>
14% Ost og melkt<br>
6% Kjøtt og eggt<br>
5% Fisk og skalldyrt<br>
5% Nøtter og bønnert<br>
4% Fett og oljert<br>

KOSTHOLD LINKER<br>
[Fetefakta](https://fetefakta.no/fett-for-kroppen/kostsirkelen/)<br>
[Kostverktøy](https://www.kostverktoyet.no/for-familien/l%C3%A6r-mer/Faktaark)<br>
[Kostholdsplanleggeren](https://www.kostholdsplanleggeren.no/)<br>


NÆRINGSSTOFFENE

**Energigivende næringsstoffer**<br>
Karbohydrater<br>
Proteiner<br>
Fett<br>

**Energigivende næringsstoffer**<br>
Vitaminer<br>
Mineraler – kalsium, kalium, natrium, magnesium, fosfor<br>
Sporstoffer – jern, sink, jod<br>
Vann<br>


###### B) Hvilke faktorer har innvirkning på trivsel under måltidet?

En spisestue, spiserom eller lignende gjør det enklere å legge til rette for positive opplevelser under måltidene enn om pasienten spiser alene. Uavhengig av hvor pasienten spiser, er det viktig å tilrettelegge det fysiske miljøet og andre forhold som fremmer trivsel, matglede og det sosiale samværet.<br>
De kan være positivt om en eller flere helsearbeidere sitter sammen med pasientene under måltidene. Det er viktig at alle ansatte tar på alvor ansvaret de har for å fremme gode og sunne matvaner.<br>
Hva som gjør et måltid til en god opplevelse, varierer fra person til person. Som helsefagarbeider må vi være både kreativ og oppmerksom på samme tid. Det er viktig å spørre pasienten hva de ønsker å spise og hvor mye. Dessuten er det viktig å ta hensyn til pasientens behov særlig når det gjelder sykdomsbilde som f.eks. mat allergier. Ikke minst er det å presentere maten på en delikat måte noe som kan bidra til å bedre appetitten og opprettholde den gode helsen.


######  C) Velg ut en pasient med en diagnose (diabetes, høyt blodtrykk, svelgevansker, oppkast/diare etc.). Beskriv frokost tilpasset diagnosen og hvilke næringsstoffer den inneholder. Begrunn hvorfor disse næringsstoffene er viktig?

Ved diagnosen type 2 diabetes er kostholdet en viktig del av behandlingen for å få kontroll på blodsukkeret, kolesterolet og blodtrykket i kroppen. Pasienten bør velge grovt brød som er rik på fullkornsprodukter og fiber. Og med det mener vi de langsomme karbohydratene som gir en lavere blodsukkerøkning. Pasienten bør unngå stivelsesrike matvarer som loff og sukkerholdige pålegg som eksempelvis syltetøy. Det anbefales å gi brødskiver med for eksempel makrell, kalkunskiver og magre meierioster. Når det gjelder drikke er H-melk noe som øker blodsukkeret derfor bør det tilbys lettmelk eller skummet melk isteden. Melk inneholder proteiner av høy kvalitet, jod, kalsium, B-vitaminer og fosfor derfor er disse meieriproduktene viktig for skjelett og å opprettholde muskler. I tillegg styrker melk kalsium nivåene i kroppen som er viktig for oppretthold skjelettet og dermed reduserer faren for osteoporese (benskjørhet).

*Frokost:*<br>
Grovbrød med 3 halve skiver med pålegg pyntet med grønnsaker uten skorpe og delt opp i små biter:<br>
1 halv skive med mager ost<br>
1 halv skive med leverpostei<br>
1 halv skive med makrell i tomat<br>
Drikke: 1 glass m/skummet melk med sugerør<br>

*Lunsj:*<br>
Eggerøre med blender grønnsaker<br>
Drikke: 1 glass gulsaft zero m/sugerør<br>

*Middag:*<br>
Fisk, naturris og grønnsaker<br>
Drikke: 1 glass rødsaft zero/sugerør<br>

 
Diabetes.no linker:<br>
[Diabetes og kosthold](https://www.diabetes.no/kosthold/hva-inneholder-maten/karbohydrater/karbohydrater)<br>

:::


::: tip KOMPETANSEMÅL 3

Identifisere underernæring og feilernæring og foreslå tiltak for å forebygge og behandle disse. 

:::


::: details OPPGAVE 1

 *Du kan regne ut BMI, se tegn på underernæring/feilernæring, forebygge underernæring/feilernæring, begrunner og gir riktig kosthold til pasienter med ulike diagnoser/dietter og kan registrere kost/væskeinntak.*
<br><br>

##### A) Hva er feilernæring?

Feilernæring innebærer at vi får for lite eller for mye av noen næringsstoffer, for eksempel vitaminer eller mineraler som f.eks jern. For mye tilført jern kan føre til jernforgiftning som kan være skadelig for helsen. Risikoen for feilnæring øker når mer enn 10 % av energien kommer fra raffinert sukker. Slik feilernæring kan føre til at det blir for lite jern eller andre mineraler og vitaminer i kostholdet. For å unngå feilernæring er det viktig å inneha et variert og sunt kosthold.
<br><br>

##### B) Hva er underernæring?

Underernæring er en tilstand som oppstår når kroppens behov for energi og/eller næringsstoffer over tid ikke tilfredsstilles gjennom inntak av mat og drikke. Protein- og fettreservene i kroppen avtar som resulterer i vekttap, muskelsvinn og mangel på vitaminer og mineraler.
<br><br>
 
##### C) Hvordan kan du kartlegge under/feilernæring?

Det kan være behov for å kartlegge pasientens matinntak dersom det er risiko for å utvikle underernæring/feilernæring. Dette dokumenteres gjennom en kostregistrering. Man kan også snakke med pasienten om pasientens spisevaner, preferanser og behov for tilpasninger av kosten.

Det viktigste tiltaket er å måle vekten etter faste tidspunkter f.eks. 1 gang i uken for å danne seg en objektiv metode for å fastlå om pasienten går opp eller ned i vekt eller at vekten er stabil over tid. Videre er det vanlig å måle kroppsmasseindeks (KMI) som er en metode for å klassifisere hvor man ligger på vektskalaen f.eks at man er for tynn eller overvektig, men her må man benytte en viss form for skjønn pga. kroppsbygning etc.
<br><br>

*Andre tiltak er å observere:*

- kroppsbygning
- hud
- slimhinner
- hår og negler
- tenner
- tannkjøtt
- hvor opplagt pasienten er
- fysisk funksjonsnivå
- psykisk funksjonsnivå
- religiøse og kulturelle forhold
<br><br>

**Mange av brukerne du møter, bor hjemme. Da er det naturlig også å observere**

- boligforhold
- muligheter for å lage mat
- rutiner rundt innkjøp av mat
- om det er urørt mat og drikke
- om det er gammel mat i kjøleskapet
- økonomi

I samarbeid med lege kan legen ta blodprøve for å sjekke om blodet inneholder tilstrekkelig med vitaminer og mineraler.

Alle observasjoner skal dokumenteres og tiltakene må kontinuerlig vurderes.
<br><br>
 
##### D) Nevn tiltak som kan forebygge og behandle dette

- Følge opp ernæringsstatusen og dokumentere behandlingen av pasienten
- Vurdere ernæringsrisikoen for alle pasienter, og deretter hver uke eller etter et faglig begrunnet individuelt opplegg.
- Vurdere ernæringsrisikoen for alle pasientene og  faglig begrunne individuelle opplegg.
- Fastlegen skal regelmessig vurdere de pasientene som bor hjemme og som tilhører en risikogruppe. Det kan blant annet være eldre og kronisk syke.
- Personer som er i en ernæringsmessig risikosituasjon, skal ha en individuell ernæringsplan som dokumenterer ernæringsstatus, behov og tiltak.
- Tiltak bør vurderes i prioritert rekkefølge. Legg alltid vekt på spisesituasjonen og et godt spisemiljø. Skjerm måltidet i den grad det er nødvendig.
- Bruk tilpasset energi og næringstett kost i kombinasjon med næringsdrikker.
- Vurder å gi aktiv ernæringsbehandling som sondeernæring eller intravenøs ernæring til personer som ikke får dekt sitt ernæringsbehov gjennom munnen.
- Sondeernæring er førstevalget framfor intravenøs ernæring når pasienten ikke kan ta til seg tilstrekkelig næring gjennom munnen, men har god mage- og tarmfunksjon.
- Helsepersonell skal ta vare på faglige, etiske og juridiske aspekter når de tar beslutninger om å gi pasienten ernæringsbehandling

:::

::: details OPPGAVE 2 MUST

*Kunne praktisere kartleggingsverktøyet MUST*

Nasjonale faglige retningslinjer for forebygging og behandling av underernæring krever at alle pasienter skal vurderes for ernæringsmessig risiko (Helsedirektoratet 2009). Vurdering og dokumentasjon av ernæringsmessig risiko gjennomføres med standardiserte kartleggingsverktøy, som omfatter kartlegging av matinntak, vekt, høyde og KMI, samt vurdering vektendringer og andre ernæringsrelaterte data.

Overvekt og fysisk inaktivitet er økende i befolkningen og risikofaktorer for utvikling av både somatiske og psykiske tilleggslidelser. Fedme (KMI over 30) er et alvorlig helseproblem. Noen medikamenter kan medføre vektøkning, spesielt psykofarmaka. Helsedirektoratet har derfor utviklet Nasjonale retningslinjer for primærhelsetjenesten for Forebygging, utredning og behandling av overvekt og fedme hos voksne (2011).
<br><br>

**Spesialisthelsetjenesten**

Alle pasienter skal vurderes for ernæringsmessig risiko ved innleggelse og deretter ukentlig, eller etter annet faglig begrunnet opplegg. Kartleggingsverktøyene NRS 2002, MUST og MNA anbefales.
<br><br>

**Primærhelsetjenesten**

Alle beboere i sykehjem/institusjon og personer innskrevet i hjemmesykepleien skal vurderes for ernæringsmessig risiko ved innleggelse/vedtak og deretter månedlig, eller etter annet faglig begrunnet individuelt opplegg. Kartleggingsverktøyene MNA, MUST, NRS 2002 og Ernæringsjournalen anbefales.

Fastlegen skal vurdere hjemmeboende pasienter som tilhører en risikogruppe (eldre, kronisk syke) regelmessig.

Nasjonale faglige retningslinjer for forebygging og behandling av underernæring omfatter ikke anbefalinger for barn og ungdom under 18 år, gravide eller ammende.

**Kosthåndboken** fra Helsedirektoratet (2012) gir veiledning for ernæringsarbeid i helse- og omsorgstjenestene med utfyllende opplysninger om standardkoster og ernæring med spesifikke tiltak.  


:::


::: tip KOMPETANSEMÅL 4

Planlegge, gjennomføre, vurdere og dokumentere forebyggende, habiliterende og rehabiliterende pleie- og omsorgstiltak.

:::

::: details OPPGAVER
*Du kan observere pasientens grunnleggende behov, planlegge og sette i gang relevante tiltak og gjøre rede for forskjellen på habilitering og rehabilitering.*
<br><br>

##### A) Forklar forskjellen på habilitering og rehabilitering.

Habilitering dreier seg om å lære nye ferdigheter, mens rehabilitering handler om å gjenvinne tapte ferdigheter. De overordnede prinsippene er felles for både habilitering og rehabilitering (helsedirektoratet.no).
<br><br>

##### B) Beskriv kort hva hverdagsmestring/hverdagsrehabilitering er og hvorfor er dette viktig.

Hverdagsmestring handler om å ta pasientens/brukerens ønsker og valg på alvor og å legge til rette for at den enkelte kan bestemme over sitt eget liv. Et sentralt poeng er at personen selv definerer hva som er betydningsfullt og viktig for seg.

Hverdagsrehabilitering er en tidsavgrenset, intensiv og målrettet rehabilitering i hjem og nærmiljø rettet mot personer som har opplevd et funksjonsfall, og der terapeuter, sykepleiere og ansatte i hjemmetjenesten i kommunen samarbeider og bistår personen med trening og tilrettelegging av hverdagsaktiviteter.

:::


::: tip KOMPETANSEMÅL 5

Iverksette og begrunne tiltak ved sykdom og skade i samarbeid med andre yrkesgrupper.

:::

::: details OPPGAVER
*Du kan foreslå og begrunne tiltak ut fra egen kompetanse og samarbeide med andre yrkesgrupper.*


##### A) Hvilke yrkesgrupper er det aktuelt å samarbeide med ved din arbeidsplass?

Hjelpepleiere, helsefagarbeidere, sykepleiere, vernepleiere og assistenter. I tillegg besøker lege sykehjemmet ukentlig. Fysioterapeuter, ergoterapeuter, aktivitører, kokker, renholdsarbeidere og vaktmester.


##### B) Du har en pasient med hjerneslag (apoplexia cerebri), hvilke yrkesgrupper er det aktuelt å samarbeide med, hvilke tiltak vil du iverksette og hvorfor?

Yrkesgrupper som det er aktuelt og samarbeide med er lege, sykepleier, fysioterapeut, ergoterapeut, pedagog/logoped, psykolog som starter utredning og definerer mål i samarbeid med pasienten og pårørende. Sammen kan de tverrfaglig utarbeide og gjennomføre en plan for rehabiliteringen.

Tiltakene som kan iverksettes er:

- Fare for feilstillinger ved sykeleie

- Smerter i skulderen på den syke siden

- Fysisk opptrening

- Afasi og kommunikasjon

- Redusert kontroll over følelser

Rehabiliteringen bør ta sikte både på fysisk gjennopptrening og mestring av dagliglivets situasjoner og på gjenopptrening av språket spesielt for de afasirammede.

Fysisk gjennopptrening tar utgangspunkt i grunnleggende prinsipper som tverrfaglig samarbeid og det er viktig å starte den fysiske opptrening raskest mulig fordi da er muligheten for bedring størst.  Etter ca. 6 mnd. er muligheten for rehabilitering sterkt redusert for en hjerneskadd det er grunnen til at man må starte opptreningen så hurtig som det lar seg gjøre. I denne fasen er det viktigste å identifisere pasientens ressurser og benytter disse fullt ut. I denne fasen må man være svært tålmodig og gi pasienten tid og stimulere alltid den svake siden som er rammet.

I tillegg er det viktig å finne riktige og gode sitte- og liggestillinger, og vite hvordan du kan hjelpe pasienten med forflytning til toalett eller f.eks. måltider.

Pass på pasienten å forebygge komplikasjoner som følge av immobilitet.

I kommunikasjon med afasirammede er det viktig å ha fokus på øynene til pasienten og snakke rolig og behersket. 

:::


::: tip KOMPETANSEMÅL 6

Observere allmenntilstand, rapportere og dokumentere endringer.

:::

::: details OPPGAVE 1
*Observere, dokumentere og rapportere endringer i pasientens helsetilstand utfra funksjonsområdene. Observere mat- og drikkeinntak, måle diurese og føre liste.*

##### A) Du har ansvaret for en pasient på din vakt. Hvilke observasjoner gjør du og hvilke funksjonsområder er disse knyttet til? 

For denne pasienten som har hjertesvikt er det viktig å observere pasientens allmenntilstand om den er god, nedsatt eller uforandret. Er allmenntilstanden svekket eller nedsatt er det viktig å snarest rapportere til sykepleier eller lege. Eksempler på svekket allmenntilstand kan man observere gjennom hudfarge i ansiktet, ødem i ben dvs. hevelser fordi hjertet ikke makter å pumpe blodet gjennom blodårene tilbake til hjertet.

**Sirkulasjonssystemet**<br>
Funksjonsområdene for en pasient med hjertesvikt er spesielt knyttet til sirkulasjonssystemet og det er viktig å avlaste eller styrke hjertet gjennom tiltak som f.eks. høyt ryggleie og thorax stilling. Sørge for at ben ligger høyt for å redusere ødem der. Det er også viktig å regulere væske mengden denne pasienten tilfører kroppen. For mye væske kan belaste hjertet.

I tillegg er det viktig å studere respirasjonen og den kan sjekkes ved å telle innpust eller utpust. Dette kaller vi å måle respirasjonsfrekvens som normalt er 14-16 pr. minutt.

**Ernæring** og da spesielt drikke er viktig da denne pasienten må være forsiktig med inntak av væske ca. 30 ml pr. kg kroppsvekt pr døgn. I tillegg er det viktig å redusere saltinntak fordi salt binder væske i kroppen som derigjen fører til at hjertet må arbeide hardere enn det som er forsvarlig for den type pasienter.

**Eliminasjon** er også viktig å følge med på da obstipasjon kan være en stor påkjenning for pasienter med hjertesvikt.

**Søvn og hvile** bedrer allmenntilstanden.

**Personlig hygiene** - ivareta hygiene, er ren eller velstelt.

**Fri for smerter** i aktivitet og hvile

**Hud og sår.** Observer hudfarge om den er normal og om pasienten er varm i huden. Sjekke at huden er hel og elastisk.

**Psykiske tilstand**
Vurdere pasientens psykiske tilstand - normalt godt humør og om pas. er lett å samhandle med<br>
Egeninnsikt - Orientert om om egen tilstand, tid og sted<br>
Trivsel - virker fornøyd og glad<br>
Evne til egenomsorg - utføre daglig gjøremål<br>

**Sosialt** - sosial omgang - samhandler med andre, deltar aktivt.

 

##### B) Gi muntlig rapport til veileder!

Pasientens allmenntilstand er bra. Hudfargen er ved det normale og det er ingen tegn til ødemer på ben. Såret på sete gror bra. I dag har pasienten spist frokost i sengen og drukket 1 glass med melk. Matlysten har vært god. Det har kun vært litt siv ved eliminasjon. Pasienten ble stelt i sengen og har samhandlet bra og virker fri for smerter. Spurte spesielt om pas. kjente noen ryggsmerter det gjorde pas. ikke så da ser det ut som at ryggsmertene er borte. Pas. har vært orientert om egen tilstand både på tid og sted. Virker som pas. trives til tross for utfordringen rundt egen helsesituasjon. Sosialt samhandler pas. godt med helsearbeidere og andre medpasienter.

 

##### C) Hvordan dokumenterer du observasjonene og hvordan håndterer du endringer/avvik?

Observasjonene dokumenteres skriftlig i vårt dokumentsjonsystem som kalles Gerica. Endringer og avvik dokumenteres, mens det som er normalt for pasienten kvitterer vi for uten tilleggstekst fordi dette er allerede godt dokumentert i tiltaksplanen. Endringer og avik kan være f.eks. at en pasient spiser mindre enn normalt, eller at det ikke har vært eliminasjon på f.eks. 2 dager. Andre eksempler er adferd som kan avvike fra det normale hvis f.eks. pasienten er agitert må dette dokumenteres og man kan derigjennom finne en årsaken som ligger bak for endret adferd.


:::

::: details OPPGAVE 2
*Måle blodtrykk, puls, respirasjonsfrekvens, rektal temperatur, blodsukker*

##### A) Måle blodtrykk

*Hvordan måles blodtrykket?*<br>
Du sitter avslappet på en stol eventuelt med høyre arm liggende på et bord.<br> 
Så pumpes ballongen opp og du vil føle at mansjetten strammer rundt armen.<br>
Undersøkeren vil sette et stetoskop over en pulsåre i albuebøyningen og lytte mens luften langsom slippes ut igjen.<br>  

*Og hvorfor måler vi blodtrykk?*<br>
Høyt blodtrykk (hypertensjon) betyr at trykket i kroppens pulsårer er høyere enn det som defineres som normalt. Det er en risikofaktor for utvikling av hjerneslag og hjerteinfarkt. Høyt blodtrykk gir vanligvis ingen symptomer. Ved betydelig forhøyet trykk, noe som er sjeldent, kan man imidlertid oppleve svimmelhet og hodepine.

Normalt blodtrykk ligger på 80/120 (80 er undertrykk og 120 er overtrykk).

Lavt blodtrykk kan være et tegn på at man for eksempel har fått i seg for lite drikk, en reaksjon fra nervesystemet, et tegn på sykdom eller kan stamme fra en alvorlig skade, blødning eller sjokk. Lavt blodtrykk ligger på under 80 og nedover.

 

##### B) Måle kroppstemperatur

Kroppens temperatur er en god indikator på sykdom som en infeksjonssykdom. Feber defineres som temperatur over 38°C målt i endetarmen.

Bestemmelse av kroppstemperatur er en viktig opplysning når en skal vurdere en syk person. Påvisning av infeksjoner hviler i høy grad på korrekt registrering av kroppstemperaturen.


**Feber**<br>
Den normale kroppstemperatur avhenger av målestedet og varierer fra 37,1ºC i endetarmen til 36,6ºC i øret og 36,4ºC i munnen. Over døgnet kan temperaturen variere noe med laveste temperatur om morgenen og høyeste om kvelden. Eggløsning og fysisk aktivitet kan forhøye kroppstemperaturen med cirka 0,2o–0,5oC.

Måling av temperaturen i endetarmen eller øret er de mest benyttede metoder. Endetarmsmålingene er de mest pålitelige. Andre metoder som ikke anbefales, er:

- Pannetermometer er en ny målemetode der kjernetemperaturen beregnes ut fra hudtemperaturen ved tinningpulsåren. Metoden kan i følge studier ikke anbefales.
- Munnhuletermometer brukes mye f.eks. i USA, men mindre i Skandinavia. Målingene er vist å være mer unøyaktige enn målinger i endetarmen. Måles temperaturen i munnen, ligger verdiene ca 1/2 grad under verdiene fra endetarmen. 
- Måling av temperaturen i armhulen. Er unøyaktig og bør unngås, men anvendes en del hos barn.
- Øremålinger kan også bli påvirket av ytre faktorer og gir heller ikke presise mål.

Ved ekstreme kroppstemperaturer kan perifere temperaturmålinger (i øret, over tinningpulsåren, i armhulen eller i munnen) være så mye som 1 til 2 grader høyere eller lavere enn hva den faktiske kroppstemperaturen er.



:::

::: tip KOMPETANSEMÅL 7

Observere, vurdere og utføre sykepleietiltak ved sykdom og skade.

:::

::: details OPPGAVE 1


##### A) Velg deg en pasient og beskriv hvilken sykdom/tilstand pasienten har. Forklar også hvilke sykepleietiltak som er relevant i forhold til dette.

Pasienten har hjertesvikt, atrieflimmer og ukomplisert hypertensjon. I tillegg får pasienten hyppig urinveisinfeksjon (Cystitt). Det er også påvist diabetes 2.

På grunn av hjertesvikten er det viktig å få pasienten høyt opp i sengen og legg putene i thorax stilling. Dette får pasienten til å puste bedre og det blir mindre belastning på hjertet.

Dårlig sirkulasjon på ben grunnet immobiliet og hjertesykdom fører til at de hovner opp i sittende stilling og det er fare for ødem spesielt på legger. Tiltakene for å motvirke denne tilstanden er å bruke støttestrømper når pasienten forlater sengen. I tillegg er det viktig å benytte fotstøtter for å heve bena dette for å lette hjertets arbeidskapasitet.

Siden pasienten har suprabubisk kateter får vedkommende ofte UVI. Symptomene er grumsete urin, ryggsmerter og nedsatt allmenntilstand. Dette kan være tegn på UVI og da må det tas urinprøver og få disse analysert slik at legen evt. kan skrive ut riktige medikamenter for å sette igang behandling raskest mulig.

Grunnet immobilitet er pasienten utsatt for trykksår på sete og det er derfor byttet til luftmadrass og dette har hatt en positiv virkning.

:::

::: details OPPGAVE 2 (helvask i seng)

**Utføre helvask i seng, dusj og hjelp til personlig hygiene.**

***Prosedyren må læres og mestres før fagprøven.***

:::

::: details OPPGAVE 3 (helskift i seng og helskift av seng med pasient)

**Utføre helskift av seng og helskift av seng med pasient**

***Prosedyren må læres og mestres før fagprøven.***

:::

::: tip KOMPETANSEMÅL 8

Utføre pleie til alvorlig syke og døende.

:::

::: details OPPGAVER
*Du kan observere terminale tegn hos pasienten, viser ydmykhet og respekt for pasient og pårørende, lindrer plager fysisk og psykisk, viser forståelse for pasient/pårørendes behov utfra religion og tro, og følger avdelingens rutiner ved dødsfall.*


##### A) Hvordan kan du som helsefagarbeider gi pasienten best mulig pleie og livskvalitet ved "livets slutt"?

For at pasienten skal få en best mulig livskvalitet ved livets slutt er det overordnede mål å gi god omsorg og pleie. Det er svært viktig å vise empati og respektere den døende. Pasienten har krav på smertelindring og andre symptomer som måtte oppstå skal det tas tak i for at den terminale får en verdig avslutning på livet. Pasienten har krav på å være informert om sin tilstand og ikke være alene og snakke om eksistensielle og åndelige spørsmål. Disse kravene skal sikre pasienten livskvalitet helt inn til døden.

I tillegg har den døende pasienten krav på munnstell og hjelp til personlig hygiene, komplikasjoner ved immobilitet skal forebygges, og det skal observers om virkninger og bivirkninger av medisiner.

 

##### B) Hvordan kan du vise omsorg til pårørende?

Familie og andre pårørende skal ha omsorg og praktisk støtte fra helsefagarbeidere når pasienten er i livets sluttfase. Det er viktig å sørge for at pårørende får anledning til kontinuerlig samvær med den døende og å informere pårørende når livet er i sluttfasen. 

Kommunikasjon er en viktig del når man møter pårørende. En god måte å møte dem på er med respekt og empati samt et kroppspråk som viser at man forstår og at man må være forberedt på forskjellige reaksjoner når livet når en slutt.

 

##### C) Hvordan utfører man stell av mors? 

- To personer skal assistere under stell.
- Lag merkelapper som påføres navn, dødsdato og klokkeslett.
- Stellet utføres på pasientens rom eller i et eget stellerom og foretas av to personer.
- Det skal legges til rette for at pårørende kan delta i stellet hvis de ønsker det (3)
- Tidspunkt for stell vurderes ut fra hensynet til de pårørende og andre forhold i avdelingen
- Finn fram utstyret som er nødvendig.

**Generelt:**<br>
Stellefrakker, hansker, hakestøtte, pussbekken, kompresser/cellestoff, tamponeringsutstyr (pinsett, bomull), papirkladd, bleie, sykehusskjorte eller privattøy, putevar, dynetrekk, stikklaken, laken (morslaken fåes fra tøysentralen) vaskefat, vaskekluter, såpe, håndklær, neglesaks, kam, 2 navnede merkelapper med hyssing, bred tape til gjenliming av laken, plastsekker til brukt utstyr, skittentøyssekk. 

*Fremgangsmåte:*

- Ta på engangshansker og stellefrakk. 
- Stellet utføres med respekt og verdighet. Den døde skal se velstelt ut. Kroppsvask, munnstell- sett inn tannproteser, gre håret, stell negler. Barbering etter samråd med pårørende 
- Tamponer rectalt og vaginalt. I noen tilfeller kan vaginalt, i nese og spiserør være aktuelt. Tarmstomier tamponeres. Legg  alltid en papirkladd under setet. 
- Fjern utstyr som tuber, svk, kanyler, kateter, dren o.l.
- Sørg for at det er rent utstyr på stomi samt rene, vannfaste bandasjer på alle sår og innstikksteder
- Ringer og smykker tas av hvis ikke annet er avtalt på forhånd. Verdisaker deponeres
- Der det ikke er andre spesielle ønsker om påkledning, legges en sykehusskjorte bak frem på avdøde, samt bleie. 
- Legg laken rundt madrassen på vanlig måte, med et stikklaken på tvers som fungerer som en løftekladd senere
- Legg på rent laken (brukes senere til å pakke inn den døde), putevar og dynetrekk. Legg en papirkladd under setet.
- Den avdøde skal ligge på ryggen med armene langs sidene. Armer og bein strekkes ut. En liten pute under hodet og dyne over seg som ved vanlig leie
- Rommet skal være ryddig og utluftet.
 

*Verdisaker*

- Alle verdisaker deponeres i henhold til avdelingens rutiner.
- Det er bare den juridiske riktige nærmeste pårørende som kan få med den dødes eiendeler hjem. Pårørende og personalet må signere for dette.
- Om verdisaker skal oppbevares i avdelingen skal de ligge i safe og i en gjenklebet pose som er spesiallaget for formålet og som ødelegges når man åpner den
- Deponeringsskjema må undertegnes av 2 personer og en kopi skal ligge sammen med verdisakene i den gjenklebede posen

:::


::: tip KOMPETANSEMÅL 9

Utføre hygienetiltak i tråd med gjeldende prosedyrer.

:::

::: details OPPGAVE 1
*Du kan og følger retningslinjene for hvordan og når håndhygiene utføres. Følger retningslinjer i henhold til bekledning/uniform. Du forebygger smitte i avdelingen. Du kan utføre vask av seng og helskift på seng etter hygieniske prinsipper.*


##### A) Hva legger du i begrepet god hygiene?

Hygiene handler i stor grad om å hindre smitte og forebygge sykdom hos pasienter, brukere og personale. 


##### B) Lag en prosedyre på håndvask! Bruk faglitteratur!

1. Fukt hendene og tilfør tilstrekkelilg såpe til å dekke begge henders overflate

2. Gni håndflaten mot hverandre.

3. Gni håndflatene mot hverandre med fingrene flettet sammen.04. Gni rundt håndleddet på den ene hånden, deretter den andre.

5. Gni høyre håndflate mot venstre håndbak, inkludert mellom fingrene, deretter venstre håndflate mot høyre håndbak.

6. Gni baksiden av fingrene mot motsatt håndflate med sammenlåste fingre.

7. Grip med høyre hånd rundt venstre tommel og gni med roterende bevegelser, deretter høyre tommel med venstre hånd.

8. Gni fingertuppene på høyre hånd i venstre håndflate, deretter venstre hånds fingertupper i høyre håndflate.

9. Skyll hendene under rennende vann.

10. Tørk hendene grundig med engangshåndkle.

11. Benytt engangshåndkle til å skru av vannet.

12. Totalt 40-60 sekunder ... og du har rene hender.

 

##### C) Hvorfor skal man ikke bruke smykker, piercing etc.? 

Undersøkelser viser at bruk av smykker og piercing umuliggjør god håndhygiene. I tillegg kan smykker og piercing ha en uheldig innvirkning på pasientenes tillit til helsepersonell.

 

##### D) Gi en beskrivelse på hvilke retningslinjer lærestedet ditt har i forhold til hygiene! (stikkord: arbeidsantrekk, beskyttelsesutstyr, rent/urent, kontaktsmitte, luftsmitte)

*Viktig at helsepersonell kjenner til riktig bruk av:*

- Kontaktsmitte og luftsmitte
- Arbeidsantrekk
- Stellefrakk
- Beskyttelseshansker
- Munnbind
- Øyebeskyttelse
- Kontaktsmitte
- Luftsmitte


*Ved kontakt med pasienter:*

- Alle pasienter - utfør håndhygiene
- Der det er risiko for å komme i kontakt med kroppsvæsker, ikke-intakt hud eller slimhinner - vurder de andre basale rutinene i tillegg til håndhygiene
- Med kjente eller mistenkte smittestoff - vurder forsterkede smitteverntiltak i tillegg til basale rutiner
- Langt hår skal ikke henge løst


*God håndhygiene:*

- Hånddesinfeksjon med alkoholbasert hånddesinfeksjonsmiddel er førstevalg som metode. Unntaket er når hendene er synlig tilskitnet; da benyttes håndvask.
- Bruk håndvask med vanlig såpe og vann når hendene er synlig tilskitnet og tørk deretter med engangshåndklær.
- Vær nøye med å desinfisere/vaske tommel, fingertupper, mellom fingre og håndledd
- Håndhygiene utføres før rene og etter urene arbeidssituasjoner/prosedyrer, f.eks.: - før og etter fysisk kontakt med pasienter - mellom uren og ren kontakt hos samme pasient - mellom forskjellige prosedyrer på samme pasient - etter kontakt med forurensede gjenstander og utstyr - før håndtering av rent utstyr - før legemiddelhåndtering - før håndtering og servering av mat


*Før hansker tas på og etter at de er tatt av:*

- Smør hendene regelmessig for å unngå sår og tørr hud
- Ringer og armbåndsur hindrer god håndhygiene og skal ikke brukes i arbeidstiden
- Negler skal være korte og uten neglelakk. Kunstige negler er ikke tillatt. Hostehygiene
- Vurder om den som hoster og nyser skal bruke munnbind.
- Om mulig host i engangslommetørkle/papir som kastes umiddelbart. Host inn mot albu dersom papir ikke er tilgjengelig. 

 
**Arbeidsantrekk**

Arbeidsantrekket vårt kommer i direkte kontakt med pasienten under stell og annet arbeid. Derfor er det viktig at vi starter arbeidsdagen med rent arbeidsantrekk.

Arbeidsantrekket skal ikke brukes utenfor arbeidsstedet. Vi skal derfor skifte til arbeidsantrekk på arbeidsstedet, ikke hjemme. Vi skal også skifte dersom vi forlater arbeidsstedet for eksempel for å gjøre ærender. Dersom arbeidsantrekket blir tilsølt under arbeid, skal vi skifte til rent tøy.


**Beskyttelsesutstyr**

***Stellefrakk***

For å beskytte arbeidsantrekket og pasienten bør vi bruke stellefrakk eller engangsforkle i situasjoner som kan forurense arbeidsantrekket. Det kan være i situasjoner når vi kommer tett på pasienten, for eksempel når vi skal stelle pasienten eller re senga.

Når vi arbeider på skyllerommet, bør vi også bruke stellefrakk eller engangsforkle. En fordel med engangsforkleet er at det har et plastlag som også hindrer at fuktighet trenger gjennom.

Når vi arbeider med en pasient, skal vi bruke stellefrakk eller engangsforkle. Ligger det flere pasienter på rommet, skal vi bytte stellefrakk eller forkle mellom pasientene. Vi skal ta av oss stellefrakk eller engangsforkle dersom vi må forlate rommet for å hente utstyr eller liknende. Stellefrakken kan brukes hos samme pasient i ett døgn dersom den ikke blir tilsølt. Vi skifter stellefrakk hver dag etter morgenstellet.


***Beskyttelseshansker***

Vi bruker hansker i prosedyrer som kan forurense hendene. Hensikten med hansker er å redusere overføringen av smittestoffer fra pasienten til helsearbeiderne.


***Vi skal bruke hansker***

- når vi kommer i kontakt med blod og andre kroppsvæsker
- når vi kommer i kontakt med hud som ikke er hel
- når vi kommer i kontakt med forurensede gjenstander
- når vi kommer i kontakt med smittebærende pasienter
- når vi har sår eller eksem på hendene våre

Vi bruker hansker til bare én arbeidsoperasjon om gangen. Dersom vi starter en ny prosedyre på samme pasient, skal vi også skifte hansker. Det samme gjelder dersom vi blir avbrutt i arbeidet. Hansker er ikke en absolutt barriere. De kan ha mikroskopiske hull eller gå i stykker under arbeid.

Hendene blir også fort klamme og fuktige når vi bruker hansker. Derfor er det viktig med håndhygiene før vi tar på hansker, og umiddelbart etter at vi har tatt av hanskene.
 

***Munnbind***

Det finnes ulike kvaliteter på munnbind eller munnbeskyttelse. De enkle munnbindene gir som regel ikke tilstrekkelig og hensiktsmessig beskyttelse for å forbygge smitte.

Vi bruker munnbind både for å beskytte pasientene mot luftveismikrobene vi helsearbeidere har med oss, og for å beskytte oss helsearbeidere mot smitte fra pasienter med luftveisinfeksjon.


***Bruk av munnbind***

Når vi bruker munnbind, skal vi unngå at hendene kommer i kontakt med nesen. Munnbind forurenses også ved bruk, og vi skal bare bruke det til én arbeidsoperasjon og kaste det rett etter bruk. Vi tar nytt munnbind når vi begynner på en ny arbeidsoperasjon.

Dersom vi lar det brukte munnbindet henge rundt halsen eller oppbevarer det i lomma, forurenses arbeidsantrekket, og vi sprer mikroorganismer i miljøet og til andre pasienter. Vi skal også rengjøre hendene umiddelbart etter at vi har fjernet munnbindet.


***Øyebeskyttelse***

Visir eller beskyttelsesbriller brukes for å beskytte slimhinnene i øynene dersom det er fare for sprut.

:::

::: details OPPGAVE 2 (Håndvask - beskyttelsesutstyr - smittevernutstyr)
*Kunne fremvise korrekt håndvask, bruk av beskyttelsesutstyr og påkledning av smittevernsutstyr*

##### Denne oppgaven skal du ikke besvare skriftlig, men disse prosedyrene skal du lære og mestre før fagprøven.

:::

::: details OPPGAVE 3 (Rengjøring av hjelpemiddel f.eks. seng)
*Kunne utføre rengjøring av ett hjelpemiddel (rullator, prekestol, dusjstol) eller seng*

##### Rengjøring av seng

- Det anbefales at rengjøring og desinfeksjon utføres med cellduk og sur desinfiserende væske av madrassen.
- Alle sider av madrassen skal vaskes.
- Bruk en bøtte med vann og såpe og cellduk. Vask bakside og sider og til slutt toppen og ned mot midten og deretter nederst til øverst.
- Vask til slutt på midten. Tørk med tørre cellduker.
- Selve sengen med sengehesten og rammen skal vaskes med desinfiserende midler med 70% alkhol.

:::

::: tip KOMPETANSEMÅL 10

Planlegge og gjennomføre tiltaks som fremmer psykisk helse og livskvalitet. 

:::

::: details OPPGAVER
*Du observerer psykisk helse og trivsel, rapporterer, tilrettelegger og motiverer for fysiske, sosiale, kulturelle og åndelige aktiviteter.*

##### A) Hva legger du i begrepet livskvalitet?

*Livskvalitet*

Handler om å ha det bra og fungere sosialt i samspill med andre mennesker. Livskvalitet har sammenheng både med bedre fysisk helse og færre psykiske plager og lidelser.

Men med livskvalitet kan det også handle om materielle levekår og hvordan livet oppleves, men i ordet livskvalitet ligger det mer enn penger og sosial status. Livskvalitet forstås med de indre opplevelsene, om hvilken grad individene tenker og føler positivt om sine liv.


##### B) Hvilke faktorer er med på å fremme psykisk helse og hvilke tiltak kan du som helsefagarbeider iverksette?

Psykisk helse kan beskrives som en opplevelse av å ha det bra, med muligheter til å virkeliggjøre sine talenter, mestre vanlige belastninger i livet, finne glede i arbeid og aktivitet samt delta og bidra i samfunnet.

God psykisk helse defineres som evnen til å fordøye livets påkjenninger, og den er et resultat av vår totale utvikling, både følelsesmessig, intellektuelt, fysisk og sosialt. Ikke noe menneske vil kunne gå gjennom livet uten påkjenninger av noen grad. Psykisk sykdom regnes som en av de store folkesykdommene i den vestlige verden. Hvordan den enkelte takler disse påkjenningene, er derimot svært varierende.

Psykiatriske pasienter trenger forutsigbarhet i hverdagen. Pasienten kan ha svært vanskelig for å takle uforutsette hendelser, og problemene kan bli enda større.
Det beste for psykiatriske pasienter er at de har få helsepersonell å forholde seg til, og at gjøremålene skjer på samme måte til samme tidspunkt hver dag.

*Faktorer som fremmer god psykisk helse:*

- å ha det godt med seg selv
- å ha evne til å ha kontakt med andre mennesker
- å ha evne til å tåle alminnelige påkjenninger
- å ha evne til å arbeide
- å ha evne til å elske

*Som helsearbeider kan man fremme psykisk helse gjennom:*

- god kommunikasjon
- å vise empati
- å lytte
- å støtte
- å sosialisering (inkludere)
- brukermedvirkning (mestringsfølelse)
- vise empati
- fysisk aktivitet
- oppmuntre

:::


::: tip KOMPETANSEMÅL 11

Bruke kultur og kulturopplevelser som helsefremmende tiltak.

:::

::: details OPPGAVER
*Du tilrettelegger og motiverer for kulturelle aktiviteter utfra pasientens ønsker.*


##### A) Hva legger du i begrepet kultur?

Kultur brukes spesielt for å betegne menneskelig aktivitet i et samfunn til forskjell fra for eksempel natur. Kultur, i denne sammenhengen, er resultatene av en periodes, et samfunns eller en gruppes samlede åndelige og materielle virksomhet, ofte særlig om vitenskap, opplysning kunst, litteratur eller religion. Kultur er også til en viss grad holdninger, verdier og normer som er rådende hos en viss gruppe mennesker eller en organisasjon. 

Kultur kan også anses som en foredlende prosess på det åndelige område hos et individ eller samfunn; syn som ligger til grunn for hevdvunnen fremgangsmåte og skikk og bruk.

Kultur handler om ha felles ideer, verdier, holdninger, regler, vaner og tradisjoner. Moralske og religiøse leveregler som råder i et samfunn er også en del av samfunnets kultur.
I vid forstand snakker man gjerne om «norsk kultur», som en samlebetegnelse på visse fellestrekk nordmenn deler. I snever forstand snakker man gjerne om «kultursektoren», som blant annet inkluderer kunst, musikk og litteratur. Dette beskrives mer nedenfor.

 

##### B) Hvordan kan bruk av kulturopplevelser virke helsefremmende?


Aktiv deltakelse i kulturlivet kan gi en svært god helseeffekt. Kulturopplevelser lindrer smerte og fremmer sosial isolering. Kultur gir mennesker i et samfunn noe felles med andre ord noe vi kan gjøre sammen. Nettopp denne felleskapsfølelsen gir oss noe og samles om, et felleskap og et samlende punkt noe som er så mye større enn oss selv.

Innen sport samles mennsker på et stadion eller foran TV`en og heier med sitt klubblag eller landslaget f.eks i fotball. Da vekkes følelser til live som "Alt for Norge.." og sammen dyrker vi våres felles kultur. Kultur gir med andre ord oss en felleskapsfølelse og identitet. Gjennom musikk og kulturopplevelser  bedres de psykososiale faktorer og på den måten  lindre smerte, gjør oss friskere og lar oss leve lenger.

Kultur er med andre ord helsefremmende og gir livet mer mening.

:::


::: tip KOMPETANSEMÅL 12

Veilede pasienter og brukere i å benytte velferdsteknologi og andre hjelpemidler.

:::

::: details OPPGAVER
*Du kjenner til ulike teknologiske hjelpemidler innen helsesektoren og hva som er tilgjengelig for pasient. Du kjenner til hjelpemiddelsentralen og hvordan søke hjelpemidler via NAV som bidrar til at pasienten opplever trygghet og enklere liv.*

##### A) Hva er velferdsteknologi og kan du gi eksempler?

Med velferdsteknologi menes teknologisk assistanse som bidrar til økt trygghet, sikkerhet, sosial deltakelse, bedre mobilitet og mulighet for fysisk og kulturell aktiviteter. Dette styrker den enkeltes evne til å klare seg bedre til tross for nedsatt funksjonsevne».

 

##### B) Gi eksempler på hvilke hjelpemidler dere bruker ved din arbeidsplass.

*Eksempler på hjelpemidler ved våres arbeidsplass er:*

- Rullator
- Prekestol - Ståheis
- Saraheis
- Rullestol
- Seilheis
- Turner
- Sklibrett
- Sklimatter
- Glidelaken - Silkelaken
- Vendelaken
- Vendeputer
- Elektriske senger som er regulerbare
- Smarttelefoner og nettbrett
- Trygghetsalarm
- Mobil
- Elektronisk kalender

:::

::: tip KOMPETANSEMÅL 13

Vurdere risiko for brann og andre hjemmeulykker og foreslå forebyggende tiltak.

:::

::: details OPPGAVER
*Du kjenner til potensielle brannkilder, hvordan forebygge brannfare, sørger for rømningsveier og kan varslingsrutiner, kjenner til og forebygger fallulykker, kjenne til hjelpemiddelsentralen og hvilke hjelpemidler som egner seg.*

##### A) Hvilke ulykker/skader forekommer ofte i hjemmet?

- Fall
- Bruddskader (benbrudd, lårhalsbrudd)
- Brannskader
- Kuttskader
- Forgiftning (matforgiftning)
- Den vanligste skademåten er fall, og den vanligste skadetypen er benbrudd.


##### B) Hva kan du som helsefagarbeider gjøre for å forebygge disse skadene/ulykkene?

- Fallulykker kan unngås med bruk av rullator, rullestol og antisklimatter etc.
- Bruddskader kan også unngås med bruk av antiskli-tepper, riktig skotøy rullator og rullestol
- Brannskader kan unngås med komfyrvakt, forsiktig med å installere vannkoker og elektriks artikler som oljekoker til f.eks. pommes frites,  og at det elektriske anlegget er oppdatert og godkjent.
- Kuttskader kan unngås med forsiktighet og bruk av riktig utstyr. Kniver og sakser og farlig redskaper kan fastmonteres for å unngå at de faller mot gulv og foråsaker kutt pg lignende.
- Matforgiftning kan unngås med nøye hygiene spesielt hånd hygiene. Tømming av kjøleskap og godt renhold.
 

##### C) Velg deg ut en bruker i hjemmetjenesten; finn ut hva slags slukkeutstyr som finnes i hjemmet, hvordan det skal brukes og hvor det er.

- C02 apperat
- Røykvarsel 
- Brannteppe

:::



<br>
<br>







