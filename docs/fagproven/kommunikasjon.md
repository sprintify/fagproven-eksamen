# Kommunikasjon og samhandling

## Hva menes med kommunikasjon og samhandling?

Kommunikasjon og samhandling handler om:
- Hvordan kommunikasjon med mennesker kan fremme helse og utvikling sosialt.
- Grunnleggende verdier for den enkeltes selvfølelse, integritet, empati, respekt og toleranse står sentralt i omsorgen.
- Forstå ulike teknikker og kommunisere på og hvordan håndtere konflikter.
- Objektiv observasjon.
- Korrekt tilbakemelding.
- Kunnskap om taushetsplikten og personvern.
- Kommunisere og samhandle på tvers av helsetjenestene for å gi mennesker en helhetlig omsorg og pleie.

<br>

::: tip KOMPETANSEMÅL 1

Kommunisere og samhandle på tvers av tjenestene for å oppnå helhet og sammenheng i tilbudet til pasienter og brukere.

:::

::: details OPPGAVER
*Du kan dokumentere og sikrer god flyt i pasientinformasjon på tvers av tjenestene og sørger for et helhetlig behandlingsforløp, viser omsorg og empati for pasient/pårørende, kjenner til ulike former for kommunikasjon og hva som påvirker kommunikasjon, skaper trygghet og tillit, holder avtaler.*

##### A) Forklar begrepet kommunikasjon.

Kommunikasjon stammer fra latin "communicare" og som betyr "Å gjøre noe felles".

«Kommunikasjon betyr å overføre informasjon eller et budskap til en annen person, gruppe eller organsisasjon der mottaker(ne) får en viss forståelse av budskapet».

Kommunikasjon kan også være overføring av informasjon mellom to parter eller formidling av et budskap fra en avsender til flere mottakere.

 

##### B) Velg deg ut en pasient. Pasienten skal overflyttes fra hjemmet til sykehjem. Hva er viktig for å ivareta pasientens behov ved denne overføringen mellom tjenestesteder.

Brukerens behov bør alltid stå i fokus når du kommuniserer, og du bør være bevisst hvordan du virker på brukeren. Profesjonell kommunikasjon respekterer brukeren med de svakheter og muligheter han har. Kommunikasjonen ivaretar også brukerens behov for å bli lyttet til. 

Innleggelse i sykehjem vil gi mange nye rutiner og mennesker man skal forholde seg til. For den som er vant til å klare seg selv, kan det være krevende å venne seg til å motta hjelp derfor er det viktig å kommunisere dette til pasienten.

Før innleggelsen er det viktig å forberede pasienten på at det er mye som endres og mye nytt man skal forholde seg til. Man skal tilpasse seg nye rutiner og bli kjent med nye ansikter. For personer som er vant med å klare seg selv, kan det være krevende å venne seg til å motta hjelp.

For å gjøre overgangen til livet på sykehjem lettere, er det mange sykehjem som benytter seg av innkomstsamtaler. Hva som blir tatt opp i slike samtaler, varierer fra sykehjem til sykehjem. Det er viktig å forberede seg godt før en innkomstsamtale og vurdere hver enkelt pasient ut i fra deres behov for helsehjelp og tilpasse kommunisen til hver enkelt. Snakk tydelig og skriv ned viktig informasjon spesielt hvis ikke brukeren husker så lett. Vis respekt og lytt aktivt, og vis interesse for de erfaringene de har.

Praktiske opplysninger om besøkstider, aktivitetstilbud og lignende kan man kanskje gjennomgå i en egen samtale. 

**Kommunisere til pasienten om hva som skjer på et sykehjem?**<br>
- Behandling, opptrening, og hjelp til daglige gjøremål
- Normal aldring gjør at man ikke klarer seg hjemme
- Får du dine faste medisiner, og sykehjemslegen kan endre disse ved behov
- Det er vanlig med regelmessig tilsyn fra sykehjemslege
- På sykehjemmet jobber det sykepleiere, vernepleiere, hjelpepleiere og ufaglærte assistenter
- Mange sykehjem har tilknyttet aktivitør, fysioterapeut og ergoterapeut foruten sykehjemslegen.
 

##### C) Gjør deg kjent med samhandlingsreformen.

Hva er samhandlingsreformen og hvordan påvirken den meg som arbeider i helsevesen?

Samhandlingsreformen er utarbeidet og publisert av Helsedirektoratet. Reformen trådde i kraft 1. januar 2012. Den ga kommunene ansvaret for å sørge for sine borgeres behov for helsetjenester. Dette er uavhengig av om tjenestene skal leveres av kommunal omsorgstjeneste eller av statlige sykehus.

Tanken er at dette ansvaret skal gi kommunene et motiv til å satse på forebyggende helsevern, og dermed spare kostnader ved sykehusinnleggelse.

- Målet med samhandlingsreformen er bedre folkehelse og bedre helse- og omsorgstjenester på en bærekraftig måte.
- Strategiene er å forebygge mer, behandle tidligere og samhandle bedre. Pasienter og brukere skal få tidlig og god hjelp nærmest mulig der de bor.
- Man skal få rett behandling til rett tid på rett sted, gjennom en helhetlig og koordinert helse- og omsorgstjeneste som er tilpasset den enkelte bruker.
- Det er særlig viktig med god samhandling når ansvaret for pasienten flyttes mellom sykehus og kommuner, og mellom avdelinger og enheter innen sykehus og kommuner. Gode samarbeidsavtaler og samlokalisering i lokalmedisinske sentra kan bidra til det.
- Folk må få hjelp til å legge om levevaner som kan føre til sykdom og plager. Dette kan være frisklivstilbud som kan hjelpe med å endre kosthold, komme i gang med fysisk aktivitet eller stumpe røyken.
 
:::


::: tip KOMPETANSEMÅL 2

Kommunisere med brukere og pasienter med ulik kommunikasjonsevne.

:::

::: details OPPGAVER

*Du viser respekt og empati, kjenner pasientens forutsetninger for kommunikasjon. Kan kommunisere med pasienter med nedsatt hørsel, afasi, demens, uten språk. Bruker humor der det er passende, er observant på hva som krenker pasienten, observerer krise eller sorgopplevelse hos pasienten.*

##### A) Gi eksempler på pasienter/brukere, hvor du må tilpasse kommunikasjon.

- Brukere/pasienter med språkforstyrrelser
- Brukere/pasienter med synshemmet
- Brukere/pasienter Afasi 
- Brukere/pasienter fra andre kulturer
- Brukere/pasienter med psykiske lidelser
- Brukere/pasienter med nedsatt funksjonsevne - handikappede
- Brukere/pasienter med demens


##### B) Gjør rede for hvordan du vil legge tilrette for en god kommunikasjon.

- Vær en aktiv lytter.
- Vær en aktiv deltaker.
- Husk at du har noe å lære andre.
- Husk at andre har noe å lære deg.
- Respekter andres synspunkter.
- Hold deg til saken.
- Begrens deg, vær ikke møteplager.
- Vær ikke redd for å stille spørsmål.
- Kommunikasjonen bør fremme trygghet og tillitt
- Hver klar over at nonverbal kommunikasjon kan være like viktig som verbal kommunikasjon

Brukerens behov bør alltid stå i fokus når du kommuniserer, og du bør være bevisst hvordan du virker på brukeren. Profesjonell kommunikasjon respekterer brukeren med de svakheter og muligheter han har. Kommunikasjonen ivaretar også brukerens behov for å bli lyttet til.

:::


::: tip KOMPETANSEMÅL 3

Observere, rapportere og dokumentere den enkelte brukers behov for helsehjelp.

:::

::: details OPPGAVER

*Du tilrettelegger for at fysiske, sosiale, åndelige, kulturelle og psykiske behov hos pasienten blir ivaretatt, iverksetter tiltak og dokumenterer disse, følger rutiner for dokumentasjon ved arbeidsplassen.*

##### A) Hva menes med objektiv og subjektiv rapport?
Subjektivt betyr noe som ikke viser det klare bildet, eller det er bare en persons utsikter eller uttrykk for mening. En objektiv uttalelse er basert på fakta og observasjoner. På den annen side er en subjektiv uttalelse avhengig av forutsetninger, tro, meninger og påvirket av følelser og personlige betraktninger.

**Rapportering og dokumentasjon - Når, hvordan og hvorfor?**<br>
Å gi rapport er å gi opplysninger og informasjon videre til andre – det innebærer ofte til andre kollegaer på vaktskifte, men kan omfatte helsepersonell utenfor egen arbeidsplass dersom bruker/pasient for eksempel blir lagt inn på sykehus. Opplysningene skal hvere objektive og nøyaktige.

Å dokumentere betyr å skrive ned, bevise og begrunne det vi observerer og gjør. På den måten kan vi senere lese hva som er blitt gjort for hver enkelt pasient.

Når du skriver rapport, gjør du begge deler – du rapporterer og dokumenterer. Dokumentasjon er lovpålagt plikt for helsepersonell (Helsepersonelloven §39)


**Rapport, taushetsplikt og personvern**<br>
Rapporter/dokumenter det som er nødvendig. Ikke skriv ned det som ikke har betydning for å gi rett behandling og omsorg.
Skal du diskutere erfaringer fra praksis, må du anonymisere pasientene. Anonymisering av data innebærer at en fjerner både opplysninger som navn og alder. Men det kan være viktig å fjerne bakgrunnsinformasjon som bosted, yrke og antall barn. På den måten ivaretar vi personvernet til pasienten og brukeren – i tillegg til at vi overholder taushetsplikten.

**Hvordan rapportere korrekt**<br>
En korrekt rapport er avhengig av at du har kunnskap om:

- Hvorfor du skal rapportere
- Når du skal rapportere
- Hvordan du skal rapportere
- Hvilke krav som er stilt til innholdet og formen på en rapporten.

*Helsepersonell har plikt til å dokumentere det tilbudet de gir til hver enkelt pasient/bruker (Helsepersonelloven §39)*

- God rapportering sikrer flyt i informasjonen om pasienten.
- God rapportering bidrar til helhetlig informasjon - det blir lettere å samarbeide mot et felles mål når alle har de samme opplysningene.
- God rapportering tar vare på opplysninger – en kan lettere se om det er endringer i tilstanden til pasienten og evaluere tiltakene. Journalen er et juridisk dokument, og kan derfor (om nødvendig) benyttes i en rettsak.
- God rapportering skaper grunnlag for å vurdere/evaluere kvaliteten på tilbudet som pasienten får – vi kan hele tiden bygge videre på de erfaringene vi får underveis.
<br><br>

**Når og hvordan?**

*Alltid dokumenter rapporter skriftlig:*

- Før vakten er slutt
- Ved inn- og utskriving av pasienter
- Når en pasient skal flyttes til en annen avdeling eller institusjon
- Mellom avdeling eller institusjon dersom pasient benytter seg av tilbud på flere steder
- Etter spesielle observasjoner – for eksempel av blodtrykk, puls, feber eller ødemer

*Rapporter muntlig i tillegg når:*

- Ved vaktskifte når mange skal ha informasjon samtidig
- Ved gruppe- og rapportmøter for pleie- og behandlingspersonalet
- Når personalet skal drøfte og sammenfatte observasjoner de har gjort og det tilbudet de gir.
- Umiddelbart etter spesielle observasjoner når det er nødvendig for å sikre at pasienten får rask og rett behandling.
<br><br>

**Krav til rapport**

Rapporten skal bygge på objektive og grundige observasjoner, og skal være så korrekt og forståelig som mulig.

*Rapporten skal inneholde opplysninger om:*

- Navn og fødselsdato
- Adresse (om pasient bor hjemme)
- Romnummer og sengenummer om pasienten er på institusjon
- Pasienten sin tilstand, både problem, behov og ressurser, og endringer
- Mål
- Utførte og planlagte tiltak.

I elektroniske journaler er opplysningene lagret i journalen. Når du skal gi en muntlig rapport og de som mottar kjenner pasienten fra før, er det ofte ikke nødvendig med all denne informasjonen.

Det er viktig å rapportere og dokumentere avvik – når noe ikke går etter planen.

*En rapport skal utføres:*

- Kortfattet, klar og presis
- Saklig og uten distraksjoner (utenomsnakk)
- Objektiv – uten tolkninger
- Respektfull i omtalen av pasienten 
- Bruker/pasient har innsynsrett (rett til å lese eller få lest opp egen journal)
<br><br>

***Rapportsystem***

**Muntlig rapport:**

- Faste rapportmøter/gruppemøter/tverrfaglige møter
- Stillerapport – lese det andre har skrevet i skriftlig rapport

**Skriftlig rapport:**

- Journal – Helsepersonelloven (§39) – all skriftlig informasjon om pasienten og det tilbudet pasienten får skal dokumenteres i journalen. Journalen blir brukt av alle som gir helsehjelp. Som helsefagarbeider skal du dokumentere i den delen som heter tiltaksplan eller pleieplan
- Elektronisk pasientjournal (EPJ) – rapport og dokumentasjon. Gjør det lettere tilgjengelig for de som trenger informasjon og er med på å bedre kvaliteten på helsetjenesten. Øker muligheten for bedre samhandling og kommunikasjon mellom sykehus og helse- og omsorgstjensten i kommunen – dette gjennom for eksempel overføring av blodprøvesvar, rapporter, å få opphold på sykehus.
Som helsefagarbeider får du tildelt passord og brukernavn som du bruker når du skal dokumentere.
 

##### B) Skriv en rapport med bakgrunn i dine observasjoner av bruker/pasient og rapporter muntlig til din veileder.

Pasienten har samarbeidet godt ved morgenstell, men det var nødvending å skifte sengetøyet pga urinlekkasje i seng. Assisterte pasienten under forflytning til toalettet med prekestolen hvor vedkommende dusjet og stellet seg selv, men når vedkommende forflyttet seg til soverommet for å sette seg ned i rullestolen observerte helsearbeider at det tok unormalt lang tid. Det tok ca. 10 minutter før vedkommende fikk satt seg ned. Det samme skjedde før frokost i stuen da tok det nesten 15 minutter. Pasienten ga uttrykk for at dette skulle vedkommende klare selv ved begge hendelser.

Senere gikk pasienten fra stue med prekestolen til sitt eget rom for å se på TV. Under morgenstell med en annen pasient gikk helsearbeider forbi rommet til pasienten og obeserverte at vedkommende hang over prekestolen samtidig som vedkommende forsøkte å sette seg ned. Helsearbeider gikk inn og informerte den andre pasienten at det var nødvendig å utsette morgenstellet pga den prekære situasjon som hadde oppstått med den andre pasienten.

Når helsearbeider kom inn til pasienten var vedkommende andpusten, anspent og rød i ansiktet og pasienten ristet av anstrengelsene. 

Helsearbeider hjalp pasienten over fra prekestol til rullestol og forsøkte å berolige pasienten. Etter at pasienten var på plass i rullestolen pustet vedkommende tungt inn og ut i ca. 2-3 minutter, men etterhvert gikk pulsen ned og pasienten var stabilisert og tilbake til det normale. Pasienten takket for assistanse under forflytningen.  

Pasienten har spist godt og vært samarbeidsvillig på vakten, men er ikke særlig mottakelig for hjelp ved forflytning når det oppstår problemer først når de blir akutte situasjoner tar pasienten mot helsehjelp.

:::


::: tip KOMPETANSEMÅL 4

Følge gjeldende regelverk for taushetsplikt og personvern i helse og sosialsektoren.

:::

::: details OPPGAVER

*Du kan regelverk for taushetsplikten og følger dette, du kjenner også til unntak fra taushetsplikten. Du kan gi eksempler på formålet til taushetsplikt og eksempler fra arbeidsplassen der man overholder taushetsplikten.*

##### A) Forklar begrepene taushetplikt og personvern!

**Taushetsplikt**<br>
Helsepersonell har taushetsplikt. De kan kun formidle helseopplysninger om deg til andre hvis du har gitt samtykke til det, eller det er bestemt i lov at de skal eller kan, som for eksempel når det er nødvendig å sikre deg forsvarlig helsehjelp.

*Taushetsplikten betyr blant annet at helsepersonell:*

- både har plikt til å tie selv og til aktivt å hindre at uvedkommende får tilgang til helseinformasjonen din.
- er bundet av taushetsplikten for alle opplysninger de mottar i egenskap av å være helsepersonell.
- er bundet av taushetsplikten også etter at de har sluttet i jobben.
- heller ikke kan utlevere opplysninger til politiet uten pasientens samtykke så lenge det ikke er fare for liv og helse.​


**Personvern**<br>
Personvern er den enkelte menneskets ukrenkelighet og krav på respekt fra andre mennesker, respekt for egen integritet og privatlivets fred sentralt. Personvern er derfor nært knyttet til enkeltindividers muligheter for privatliv, selvbestemmelse og selvutfoldelse.

Dagens arbeids- og velferdssamfunn håndterer en stor mengde opplysninger om personlige forhold. Det er viktig at brukerne kan ha tillit til at opplysningene ikke spres til uvedkommende og ikke brukes til andre formål enn de er avgitt for.

Et vesentlig element i personvernet er at den enkelte skal ha kontroll over og i størst mulig grad kunne bestemme over egne personopplysninger, herunder ha rett til å få vite hvilke opplysninger andre kjenner til om en selv og hva de brukes til. Dette omtales ofte som personopplysningsvern, og det er primært denne dimensjonen som er underlagt omfattende lovregulering gjennom blant annet personopplysningsloven, helseregisterloven og regler om taushetsplikt. Men også personvern mer generelt er underlagt rettslig beskyttelse, for eksempel gjennom straffelovens regler om vern av privatlivets fred.

De reglene som skal sikre dette, er først og fremst personopplysningsloven og lovbestemmelser om taushetsplikt. 
<br><br>
  
##### B) Hva er straffen for ikke å overholde taushetplikten?

**Brudd på taushetsplikten**<br>
Dersom du mener helsepersonell har brutt taushetsplikten, kan du be om en vurdering fra Statsforvalteren i din region. Statsforvalteren vil da hente inn nødvendig informasjon for å vurdere om helsepersonellet har opptrådt i tråd med taushetsplikten. Hvis Statsforvalteren mener at det foreligger alvorlig brudd på taushetsplikten, skal saken oversendes Statens helsetilsyn.​ Statsforvalter er det som tidligere het Fylkesmann.

Hvis Statens helsetilsyn kommer til at helsepersonellet har brutt taushetsplikten, kan de få en advarsel. Ved grove brudd, eller dersom helsepersonellet ikke innretter seg etter å ha fått advarselen, kan Statens helsetilsyn kalle tilbake helsepersonellets autorisasjon, lisens eller spesialistgodkjenning.

**Lovgivning om taushetsplikt**<br>
- Den som har taushetsplikt i henhold til lov eller forskrift og som røper opplysning eller utnytter en slik opplysning, dømmes til bot eller inntil 1 års fengsel.

Dette gjelder f.eks. ved brudd på taushetsplikt som følger av gyldig instruks for tjeneste eller arbeid for statlig eller kommunalt organ.

- Grovt brudd på taushetsplikten straffes med fengsel inntil 3 år.

- Ved avgjørelsen av om taushetsbruddet er grovt skal det særlig legges vekt på om gjerningspersonen har hatt forsett om uberettiget vinning og om handlingen har ført til tap eller fare for tap for noen.

:::


::: tip KOMPETANSEMÅL 5

Informere og veilede brukere, pasienter og pårørende i helsefaglig spørsmål om rettigheter innen helse og sosialtjenestene.

:::

::: details OPPGAVER
*Du kjenner til de grunnleggende rettighetene brukere/pasienter og pårørende har innen helse og sosialtjenestene og kan informere/veilede.*
<br><br>

##### A) Hva legger du i det å være pasienten "talerør"?

Når man er pasientens talerrør snakker helsearbeider på vegne av pasienten og vedkommendes behov. Dette kommuniseres videre til f.eks fagpersoner, pårørende eller den det gjelder.
<br><br>
 

##### B) Nevn noen grunnleggende rettigheter pasient/bruker/pårørende har innen helse-og sosialsektoren?

- Rett til helse- og omsorgstjenester og transport
- Rett til medvirkning (brukermedvirkning) og informasjon
- Rett til samtykke til helsehjelp
- Helsehjelp til pasienter uten samtykkekompetanse som motsetter seg helsehjelpen. 
  - Formålet med reglene i dette kapitlet er å yte nødvendig helsehjelp for å hindre vesentlig helseskade samt å forebygge og begrense bruk av tvang.
- Rett til journalinnsyn
- Rett til å klage på behandling, vedtak etc.
- Pasient- og brukerombud
  - Pasient- og brukerombudet skal arbeide for å ivareta pasientens og brukerens behov, interesser og rettssikkerhet overfor statlige og kommunale etater, og for å bedre kvaliteten i disse tjenestene.
 

:::


::: tip KOMPETANSEMÅL 6

Bruke ulike strategier for konflikthåndtering.

:::

::: details OPPGAVER
*Du kjenner til ulike former for konflikter, oppdage tidlig og anvende ulike strategier for konflikthåndtering.*

##### A) Hvilke strategier anvendes ved konflikthåndtering? Gi eksempler.
 

Hvordan vi løser en konflikt er et spørsmål om hvilken konflikthåndteringsstrategi vi velger å benytte og hvordan vi følger den opp for å sørge for at resultat blir som forventet. 

Når vi snakker om konflikthåndteringsstrategi betyr det "Hvilken metode og prinsipp for konfliktløsning vi velger å benytte for å løse konflikten".

**Forarbeid**<br>

*Før vi kan velge en konflikthåndteringsstrategi må vi ha avdekt:*

- Konfliktform (konfliktens omfang og retning)
- Konflikttype (konfliktens årsak og innhold)
- Konfliktnivå (konfliktens plass i konflikttrappen)
- Partenes løsningsforventninger og mulige konsekvenser
- Situasjonen rundt konflikten

*På mange måter kan vi si at konflikthåndtering går ut på å:*

- velge rett konflikthåndteringsstrategi til konflikten, sett i forhold til konfliktform, konflikttype, konfliktnivå, konfliktsituasjonen, partenes forventninger og mulige konsekvenser hvis konflikten ikke blir løst på en tilfredsstillende måte.
- sette konflikthåndteringsstrategien ut i livet.
- følge konflikthåndteringsstrategi opp for å sørge for at resultatet blir som forventet.

*De vanligste konflikthåndteringsstrategiene er:*

- Forhandling
- Mekling (Kompromiss)
- Forsoning
- Omorganisering og oppløsning
- Terapeutisk konflikthåndtering
- Problemløsende konflikthåndtering
- Konsensus konflikthåndtering
- Ignorering av konflikten
- Unngåelse av konflikten
- Autoritær konflikthåndtering
- Maktbasert konflikthåndtering
- Juridisk konflikthåndtering
- Demokratisk konflikthåndtering
 
:::


::: tip KOMPETANSEMÅL 7

Håndtere aggressive og truende personer.

:::

::: details OPPGAVER
*Du kjenner til hvordan håndtere aggressive/truende personer, hvordan skape trygghet og tillit, kjenner til hva du gjør ved vold/trusler/skade og hvordan skrive avviksmelding.*

##### A) Hvordan kan du som helsefagarbeider håndtere aggressive og truende pasienter/brukere?

- Opptre rolig
- Lytt og vær observant
- Vær aktiv – ta initiativ
- Forklar tydelig hva som er mulig, og hva som ikke kan la seg gjøre
- Bruk et enkelt språk og vær konkret
- Vær hjelpsom
- Ikke vær dominerende eller underkastende
- Hold en passende avstand
- Tenk på vedkommendes selvbilde og opplevelse av kontroll over situasjonen
- Ta deg god tid og ikke gjør noe overilt
 

**B) Hva er avviksmelding og når anvendes dette?**<br>
Virksomheten skal ha et avvikssystem der vold og trusler i forbindelse med arbeidet skal registreres. Arbeidsgiver skal sørge for at alle personskader som oppstår under utførelse av arbeid blir registrert. Dette registeret skal være tilgjengelig for verneombudet, arbeidsmiljøutvalget, bedriftshelsetjenesten og Arbeidstilsynet.

Arbeidstakere må rapportere hendelser inn i avvikssystemet slik at arbeidsgiver får oversikt over omfang og type hendelser som de ansatte utsettes for. Det er viktig informasjon å ha når man skal jobbe forebyggende med vold og trusler.

I bransjer der vold og trusler er en del av hverdagen, er arbeidstakerne ofte kjent med farene og har trening i å håndtere dem (f.eks. vernepleiere). Mange arbeidstakere i utsatte bransjer unnlater dermed å rapportere til arbeidsgiver fordi de anser vold og trusler for å være en del av arbeidet. Det kan være usikkerhet knyttet til hvilke hendelser som bør ansees som et «avvik» og dermed registreres. Arbeidstakere som ikke har klart å forhindre en hendelse, kan få skyldfølelse og dermed unnlate å rapportere hendelsen av den grunn.

**Eksempel på avvik**<br>

*Årsaken til uønsket hendelser skal registreres som avvik:*

- Årsaken til alvorlige hendelser eller ulykker som har ført til skader på menneske, miljø eller utstyr.
  - Eksempel er årsaker til arbeidsulykker og arbeidsrelatert sykdom, skader på materiell og miljø, brann og miljø- eller helseskadelige utslepp.

*Andre hendelser er kanskje ikke like synlige, men bør likevel registreres som avvik:*

- Årsaker til nestenulykker som avverget en farlig situasjon. Det kan være feil på sikkerheitskritisk utstyr som blir oppdaget i tide, en åpen ventil som blir lukket, eller dårlig emballasje som må skiftes ut før det blir lekkasje.

*Eksempler på avvik på en helseinstitusjon kan være:*

- At det er for få ansatte på vakt på grunn av sykdom eller andre grunner som går utover det å yte forsvarlig helsehjelp til pasienten.
- Pasient utøver vold mot helsearbeider.
- Helsearbeider som ikke følger de etiske retningslinjene på arbeidsplassen.
- Helsearbeider som går utover sin stillingshjemmel i arbeidet.
- Pårørende som overstyrer pasient med samtykkekompetanse.
- Konflikt mellom ansatte som fører til åpenlys krangling og dårlig arbeidsmiljø.
- Helsearbeider som til stadighet kommer sent eller går tidlig fra jobben.
- Helsearbeider som trakkaserer eller mobber pasient eller kollega.

:::


::: tip KOMPETANSEMÅL 8

Utføre arbeidet i tråd med miljøterapeutiske målsetninger.

:::

::: details OPPGAVER
*Du kan observere terminale tegn hos pasienten, viser ydmykhet og respekt for pasient og pårørende, lindrer Du kan tilrettelegge for et terapeutisk miljø, forklare og begrunne viktigheten av terapeutisk miljø, skape en god atmosfære.*

##### A) Hva menes med miljøterapeutiske målsettinger?

Miljøterapi er en systematisk og gjennomtenkt tilrettelegging av miljøets psykologiske, sosiale og materielle/fysiske betingelser i forhold til individets og gruppens situasjon og behov. Hensikten med miljøterapien er å fremme individenes muligheter for læring, mestring og personlig ansvar.

Målsettingen med miljøterapeutisk er å bidra til positiv endring og økt mestringsopplevelse hos pasienten. Endring i pasientens adferd må skje på pasientens egne vilkår og den kommer gjennom innsikt og ny lærdom. De fleste av oss føler oss krenket hvis noen vi ikke har et forhold til forsøker og grensesette oss. Derfor kan for stor fokus på grensesetting og regler virke mot sin hensikt.

 

##### B) Gi eksempler på hvordan dere jobber med miljøterapi ved din arbeidsplass.

Et terapeutisk miljø innebærer at man benytter alle ressursene hos brukeren/pasienten i miljøet, til behandling og bedring av livskvaliteten. Omsorg, omtanke og brukermedvirkning er sentrale elementer i et terapeutisk miljø. Eksempler på miljøterapi ved våres arbeidsplass er:

- Felles aktiviter
  - Høyt lesning
  - TV for eksempel nyhetene
  - Spill som Yatzy, Quiz etc.
  - Aktivitetsdosetten i stuen
- Sykkel med storskjerm
- Konserter som pasientene kan delta på.
- Gudstjeneste 1 gang i måneden
- Håndarbeid
- Tegning og maling
- Utflukter som spasertur på verandaen eller ute i hagen
- Avislesning
- Hagearbeid stell av blomster

:::



