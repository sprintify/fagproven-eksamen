# Yrkesutøvelse

## Hva menes med yrkesutøvelse?

Yrkesutøvelse handler om:
- Hvordan mennesker fysiske og psykiske helse kan ivaretas.
- Planlegging, gjennomføring, dokumentasjon og evaluering av eget arbeid. 
- Yrkesetiske retningslinjer og stillingshjemmel samt relevant regelverk.
- Helsefagarbeiderens rolle og ansvar i tverrfaglig samarbeid.
- Planer som brukes i helse- og sosialsektoren.
- Gjennomføring av helse-, omsorgs- og sosialtiltak.
- HMS (helse, miljø og sikkerhet), førstehjelp og forebygge belastningslider.

<br>

::: tip KOMPETANSEMÅL 1

Planlegge, gjennomføre, dokumentere og vurdere eget arbeid og foreslå forbedringstiltak. 

:::

::: details OPPGAVER

*Du kan planlegge og gjennomføre flere arbeidsoppgaver, disponere tid og utstyr riktig, samt utarbeide pleieplan/tiltaksplan/omsorgsplan skriftlig og reflektere over eget arbeid.*

##### A) Velg deg ut en bruker/pasient. Skriv en pleieplan hvor du forklarer og begrunner tiltakene.<br><br> 

 

---

Dato: 22.02.2022

Navn:       Xxx Xxxxxx                       Fødselsnummer:  00000


---
<br>
<br>
<br>

---
<br>

**Identifisering av problem/behov:**<br>

PROBLEM 1: Pasienten har hjertesvikt og ødem på ben.<br>
PROBLEM 2: Pasienten puster tungt i flatt sengleie.<br>
PROBLEM 3: Pasienten har påvist UVI og satt på antibiotika.<br>
PROBLEM 4: På grunn av immobilitet er pasienten ofte obstipert.<br>
<br> 
BEHOV 1: Pasienten liker å lese avisen hver dag.   
BEHOV 2: Pasienten er sosial og ønsker å oppholde seg i felles stue.<br>
<br>

---
<br><br>
---
<br>

**Ressurser:**<br>

- Pasienten er orientert på tid og sted
- Pasienten kan delta aktivt i stell derfor er det viktig å bruke disse ressursene.
- Pasienten kommuniserer godt med personalet.
- Oppmuntre pasienten til å bevege seg mer stol og i seng ressursene er der trenger impulser og stimuli.
- Pasienten leser godt.     
- Pasienten er sosial.
<br><br>

---
<br><br>



---
<br>

**Mål:**

- PROBLEM 1: Målet er å få pasientens ødem i ben redusert eller fjernet i sin helhet.
- PROBLEM 2: Målet er å sørge for at pasienten puster lettere i seng.
- PROBLEM 3: Målet er å få behandlet UVI med antibiotika som tar ca. 14 dager.
- PROBLEM 4: Målet er å forebygge og redusere obstipasjon.
<br>
- BEHOV 1: Målet er opprettholde pasientens leseferdigheter som kan bidra til trivsel og livsglede.
- BEHOV 2: Målet er å opprettholde pasientens sosiale ferdigheter
<br>
<br>
---
<br><br>
 
---
<br>

**Tiltak:**

PROBLEM 1 
- TILTAK: 
  - Pasienten har ødem på ben benytt støttestrømper når pasient skal over i stol og i sittende stilling.
  - Hev benen i seng med en pute eller hev sengen. Når vedkommende sitter i stol benytt fotskammel for å avlaste ben.
  - Smøre benene med fuktighetskrem hver morgen og kveld.

PROBLEM 2
- TILTAK: 
  - Pasienten legges  i thorax stilling med 3 puter i seng.

PROBLEM 3 
- TILTAK: 
  - Pasienten er satt på 14 dagers antibiotika kur pga påvist UVI. Det er svært viktig at pasienten får medisinen til faste tider, og observer evt. endringer. Senkning skal tas hver dag etter samråd med lege. Ny urinprøve tas etter endt antibiotikakur.

PROBLEM 4 
- TILTAK: 
  - Pasienten må settes på toalettet hver morgen og det skal settes mikrolax x 2 stk. 3 ganger i uken. (mandag/onsdag/fredag). Siden pasienten er blitt mer passiv øker det faren for obstipasjon. Derfor er det viktig å få pasienten opp av sengen hver morgen og over i stol. Denne fysiske aktiviteten kan hjelpe. Pasienten trenger oppmuntring og stimuli til å bevege seg mer i stol og seng. Svært viktig å benytte seg av pasientens egne ressurser og brukermedvirkning må benyttes i størst mulig grad, men vurder ut i fra dagsformen siden pasienten har UVI og er noe redusert på grunn av dette. Dette kan også være med på å forebygge immobilitetsskomplikasjoner.
 

BEHOV 1 
- TILTAK: 
  - Pasienten liker å lese avisen hver dag lever derfor avis inn på rommet hver morgen. Legg de historiske tidsskriftene tilgjengelig for pasienten.

BEHOV 2 
- TILTAK: 
  - Pasienten bør få muligheten til å spise i fellesstuen under alle måltider. 
 
<br>

---
<br><br>
 

---
<br>

**Begrunnelse for tiltak:**

PROBLEM 1
- TILTAK: 
  - Siden pasienten har ødem på ben benyttes støttestrømper for å bedre blodsirkulasjonen og minske press på hjertemuskelen fordi pasienten har påvist hjertesvikt. Det samme gjelder når man hever benene i seng eller i stol det letter presset på hjertemuskelen.
  - Ved å smøre benene med fuktighetskrem hver morgen og kveld kan det bidra til å opprettholde hudens mykhet og elastisitet.

PROBLEM 2 
- TILTAK: 
  - På grunn av hjertesvikt skal pasienten legges i thorax stilling med 3 puter i seng.
  - Fører til at pasienten puster lettere og mindre belastning på hjertet.

PROBLEM 3 
- TILTAK: 
  - Tiltaket er iverksatt av lege etter påvist UVI. Etter endt antibiotikakur må det tas prøve ny urinprøve urinstix for å kartlegge om antibiotiakuren har fungert.

PROBLEM 4 
- TILTAK: 
  - Pasienten kan ikke drikke ubegrenset siden pasienten har hjertesvikt og væske inntaket bør være under kontroll. I tillegg er det begrenset hvor aktiv pasienten kan være pga. påvist UVI derfor er bruk av mikrolax nødvendig for pasienten og har vært det i lang tid.
 

BEHOV 1 
- TILTAK: 
  - Pasienten liker å lese avisen hver dag og liker å lese historiske tidsskrifter. Dette kan bidra til trivsel og livsglede og opprettholde de kognitive funksjonene.

BEHOV 2 
- TILTAK: 
  - Pasienten bør få muligheten til å spise i fellesstuen under alle måltider for å opprettholde pasientens sosiale ferdigheter og behove for sosial aktivitet.

<br>

---


:::


::: tip KOMPETANSEMÅL 2

Delta i tverrfaglig samarbeid.

:::

::: details OPPGAVER

*Du kjenner til relevante yrkesgrupper å samarbeide med ved din arbeidsplass, hvorfor og hvordan dette foregår.*

##### A) Hva menes med tverrfaglig samarbeid og hvorfor er dette viktig? 

Tverrfaglig samarbeid betyr at flere yrkesgrupper samarbeider for å ivareta pasienten som helhet. Dette er særlig aktuelt med pasienter som har diagnoser som påvirker flere funksjoner i kroppen, og der det er viktig å se fysiske skader i sammenheng med pasientens psykiske og sosiale situasjon.

Tverrfaglig samarbeid fremmer utvikling av felles kompetanse og tilnærming på tvers av fagområder. Det gir også en god struktur for brukermedvirkning i hele prosessen, slik pasient- og brukerrettighetsloven § 3-1 legger til grunn. Det kan bidra til mer robuste tjenester ved å utnytte merverdien i kunnskapsdeling.

*Tverrfaglig samarbeid:*

- Skaper trygghet
- Faglig identitet er viktig
- Overføring av kunnskap
- Kontinuitet og helhet i omsorgstjenestene
- Samkjørt team

##### B) Hvilke ulike yrkesgrupper samarbeider du med på din arbeidsplass?

Sykepleiere, helsefagarbeidere, assistenter, lege, fysioterapeuter, ergoterapeuter, kokker, kontoransatte, renholdsarbeidere og vaktmestergrupper, aktivitører og prest frivillig andakt 1 gang i måneden.

I det tverrfaglige samarbeid vektlegges helsefremmende og forebyggende arbeid om fysisk aktivitet, kostveiledning, tilpasning av hjelpemidler, immobilitetskomplikasjoner, kulturelle aktiviter og åndelige aktiviteter. 



:::


::: tip KOMPETANSEMÅL 3

Ivareta brukermedvirkning og samarbeid med pårørende.

:::

::: details OPPGAVER

*Du kjenner til medbestemmelsesrett og bruker den i praksis, forsøker best mulig å oppfylle pasientens ønsker, benytter pasientens egne ressurser, møter pårørende på en profesjonell måte.*

##### A) Hva menes med brukermedvirkning? Gi eksempler på dette.

Hvis man er mottaker av helsetjenster fra hjemmetjensten/sykehjem er brukermedvirkning en lovfestet rettighet som betyr at beboer/pasient har krav på å være med å bestemme.

Brukermedvirkning i helsetjenesten handler om at brukere, pasienter og pårørende inngår i et samarbeid med fagpersoner på ulike nivåer. Det innebærer å inkludere brukere i beslutningsprosesser knyttet til egen helse, utvikling av tjenester og tilbud eller innen styring på overordnet nivå.

For brukeren innebærer det å bli tatt på alvor og møtt med respekt. For fagpersoner innebærer det å anerkjenne at brukerne har kompetanse som er av betydning og som det er viktig å lytte til.

Med brukermedvirkning betraktes brukeren som en likeverdig partner i diskusjoner og beslutninger som angår hans eller hennes problem.

Å lytte til dem som er til stede og nærværende ligger til grunn også for brukermedvirkning i ­helsetjenesten. Helsehjelp angår først og fremst pasienter og pårørende, og helsepersonell skal ivareta deres interesser. Det er pasientene som erfarer sykdom på kropp og sinn, og det er pasienter og pårørende som må leve med konsekvensene av ulike behandlingsvalg. Det er derfor viktig at helsepersonell lytter til deres innsikt og erfaringer. Det er pasientene som må være i sentrum.

Helsekompetanse er en forutsetning for brukermedvirkning. For at ­pasientene skal kunne delta i beslutninger om behandlingsvalg, må de ha innsikt i og kunnskap om konsekvenser av ulike valg. Behovet for helsekompetanse er nødvendig fordi moderne medisin blir stadig mer kompleks og komplisert (Helse- og omsorgsdepartementet 2019).

Myndighetenes retorikk er kraftfull og positiv i troen på mulighetene som ligger i å styrke helsekompetanse. Sårbare gruppers forutsetninger blir i mindre grad problematisert. Det kan handle om fysiske, psykiske, kognitive og sosiale begrensninger.

Pasienter er forskjellige, og så vel informasjon som beslutningsprosesser må tilpasses den enkeltes ønsker og behov. i en helsetjeneste preget av standardisering, normering og pakkeforløp, må det også være plass for persontilpasset medvirkning.

Brukermedvirkning handler i stor grad om overføring av makt fra helse­institusjoner og helsepersonell til pasienter og brukere. Dette innebærer også makt til å definere behov. Dette kan ha bidratt til å utvide helsetjenestens arbeidsområde i tro på at økt aktivitet fra helseinstitusjoner og helsepersonell vil bedre helsen.

Det er viktig at helsepersonell har kunnskap om hva, hvordan og når pasienten og pårørende bør delta i helsehjelp. Ved akutt sykdom ønsker for eksempel pasienter i liten grad å medvirke. ­Kronisk sykdom krever derimot en annen tilnærming både til pasient og pårørende. Dette viser at brukermedvirkning vil variere i et pasientforløp.

Målet bør være en styrket pasientrolle og med det økt pasientmedvirkning.
<br><br>

***Eksempel på brukermedvirkning:***

En dement pasient uten nære relasjoner får tilbud om sykehjemsplass etter at hjemmetjenesten har konkludert med at det er uforsvarlig for beboeren og å fortsette å bo i deres boenhet. Først blir pasienten innkalt til innkomstsamtale på sykehjemmet med en sykepleier fra hjemmetjenesten som kjenner vedkommende godt.

Pasienten blir vist rundt sykehjemmets ulike avdelinger og det blir gitt informasjon om de ulike yrkesgruppene og hvordan de samarbeider for at pasienten skal ha det bra på sykehjemmet og at tilsynslegen har legevistt hver uke. 

Sykehjemmet informerer at pasientene har få, men faste personer å forholde seg til. Hver pasient har en sykepleierkontakt og en primærkontakt. 

Under samtalen blir pasienten spurt om det er noen ønsker han har, med hensyn til rom, mat eller interesser som de bør ta hensyn til. Pasienten begynner å fortelle om sin egen situasjon og de tilstedværende lytter aktivt og viser pasienten respekt.

Det er tydelig at pasienten føler seg ivaretatt og føler seg tryggere etter dette møtet og takker ja til sykehjemsplassen.  

Siden denne pasienten kom til innkomstsamtale tidlig i sitt sykdomsforløp var det vesentlig enklere å benytte stor grad av brukermedvirkning, men det vanlige er at pasientene i større grad kommer til sykehjem langt senere. Da ville denne personen i mindre grad vært i stand til selv å bestemme over sine valg. Da blir det ofte pårørende eller oppnevnt verge som må ta den endelige beslutningen og mennesket rett til brukermedvirkning og autonomi blir begrenset.
<br><br>

##### B) Hvorfor er det viktig å legge til rette for samarbeid med pårørende? Kan du gi eksempel på dette ved ditt lærested?

God informasjon og veiledning fra helsepersonell til pårørende kan være avgjørende, både for pårørendes egen helse, og for hvordan omsorgsrollen oppleves og utføres. Pårørende kan spille en viktig rolle i behandling og pleie av pasienter spesielt med de som har psykososiale problemstillinger f.eks. demens og parkinsons sykdommer.

Pårørende har ofte kunnskap som er viktig for vurdering av en pasients psykiske og fysiske tilstand og om sosiale, kulturell og åndelig forhold eller andre interesser pasienten har. De kjenner ofte personen langt bedre enn helsepersonellet, og vet hvordan personen er når han eller hun omgås andre.

Kjennskap til bakgrunn, omgivelser og ressursene til den som er pasient gjør ofte pårørende til en viktig samarbeidspart for helsepersonellet. Samtidig kan det å være pårørende til noen pasienter med f.eks. en demens diagnose oppleves som en belastning. Derfor er det svært viktig for helsepersonell og forklare sykdomsforløp og hvilken tilnærming som vil være best mulig for pasienten.

Pårørende må dessuten ha kunnskap om hva sykehjemmet kan tilby, så det ikke skapes urealistiske forventninger. En god relasjon innebærer også at pårørende respekterer og verdsetter personalet og dets kompetanse, og at de anerkjenner den relasjonen personalet etablerer til pasienten.
<br><br>

***Eksempel samarbeid med pårørende:***

En pasient har nylig fått fast plass på sykehjemmet etter at det ikke var mulig for hennes datter og ta vare på sin mor hjemme siden hun skulle gjennom flere operasjoner på sykehuset. Datteren ble innkalt til pårørende møte for å få informasjon om moren som var nylig innlagt  på sykehjemmet. Sykepleieren forteller da at tilsynslegen har gjennomført kognitive tester på moren og kommet frem til at moren var moderat dement.

Datteren protesterte kraftig på diagnosen og sa at hennes mor bare var litt glemsk nå og da. Etter at sykepleier forklarte datteren hva denne testen innebar ble datteren roligere og etterhvert gikk det opp for henne at disse testresultatene stemte med virkeligheten og at hun som nær pårørende ikke hadde klart å vurdere sin egen mors situasjon. For nære relasjoner kan det være vanskelig å ta innover seg virkeligheten derfor er pårørende samtaler svært viktig for nettopp å klargjøre fakta. Derfra kan man sette nye mål og tiltak som kan opprettholde eller bedre pasientens funksjonsnivå og gi god omsorg og pleie.
<br><br>
 

**TILLEGGSINFORMASJON OM BRUKERMEDVIRKNING**

Norske kommuner har rettet lite oppmerksomhet mot brukermedvirkning innenfor demensomsorgen. Pårørende kan ha påtatt seg ansvar for pasienten i hjemmet over tid. Ofte meldes eller registreres behovet for hjelp sent i sykdomsforløpet. Når pasienten først får tilbud om sykehjemsplass, er behovet for hjelp kommet langt. Ved innkomstsamtaler i sykehjem innkalles som regel ikke pasienten selv, men de pårørende. Pasienten får da ikke anledning til å uttrykke egne ønsker og behov ved en sykehjemsplassering. Det er tendenser til holdninger som ekskluderer pasienter både med og uten samtykkekompetanse fra å delta mer aktivt i tjenestene som mottas. 

Oppmerksomheten har vært knyttet mest til brukermedvirkning for pårørende. Brukermedvirkning i helsepolitikken skjer på systemnivå, men det er særlig i den individuelle tilpasningen, i relasjonen mellom brukere og kommunale tjenesteytere, at det er store behov. Det er nødvendig å arbeide mer systematisk med å implementere brukermedvirkning i demensomsorgen på individuelt plan i kommunene. 


Helsedirektoratet beskriver begrepet på følgende måte: (kilde Helsedirektoratet)

Brukere har rett til å medvirke, og tjenestene har plikt til å involvere brukeren. Samtidig har brukermedvirkning en egenverdi, terapeutisk verdi og er et virkemiddel for å forbedre og kvalitetssikre tjenestene. Brukermedvirkning innebærer at brukeren betraktes som en likeverdig partner i diskusjoner og beslutninger som angår hans eller hennes problem.

 

**Brukermedvirkning på tre nivå**

Brukermedvirkning skal skje på flere nivå, og nivåene reguleres av ulike lovverk:

- Individnivå
- Tjeneste-/systemnivå
- System-/politisk nivå

Individnivå reguleres av Lov om pasient- og brukerrettigheter , og gjelder uavhengig av om tjenestene tilbys i kommune- eller spesialisthelsetjenesten. Loven regulerer blant annet retten til informasjon og retten til å medvirke ved gjennomføring av helse- og omsorgstjenester. Det betyr at den som benytter seg av et tjenestetilbud skal medvirke i valg, utforming og anvendelse av de tilbud som til enhver tid måtte være tilgjengelige, noe som igjen vil innebære økt mestring og kontroll over eget liv.

Retten til individuell plan ved behov for langvarige og koordinerte tjenester hjemles også i denne loven. Tjenestene skal ta utgangspunkt i brukerens egne mål. Fagkompetansen og brukerkompetansen utfyller hverandre.

På tjenestenivå reguleres brukermedvirkning i Forskrift om ledelse og kvalitetsforbedring i helse- og omsorgstjenesten : Pasientenes, brukernes og de pårørendes erfaringer skal benyttes til forbedring av tjenestene

På systemnivå - i spesialisthelsetjenesten, reguleres brukermedvirkning i Lov om helseforetak § 35: Styret skal sørge for at representanter for pasienter og andre brukere blir hørt i forbindelse med utarbeidelse av planer for virksomheten. På kommunalt nivå reguleres brukermedvirkning i Lov om kommunale helse- og omsorgstjenester § 3-10: Kommunen skal sørge for at representanter for pasienter og brukere blir hørt ved utformingen av kommunens helse- og omsorgstjeneste. Brukerorganisasjonene er representert på ulike måter for å ivareta brukernes erfaringer med basis i brukerkompetansen. Dette skjer gjennom brukerutvalg, møter, høringer og deltakelse i prosjekter.
 

:::


::: tip KOMPETANSEMÅL 4

Kartlegge brukerens funksjonsnivå og bistandsbehov, og gjennomføre tiltak i samhandling med brukeren.

:::

::: details OPPGAVER

*Du kartlegger brukerens evne til å spise, utføre daglig hygiene, eliminasjon, forflytning, kommunikasjon, kartlegger behov for hjelpemidler, samarbeider med pasient og pårørende om tiltak som settes i verk, bistår pasienten med ønsker og gjøremål.*

##### A) Du får en ny pasient på din arbeidsplass. Hvordan kartlegges funksjonsnivå og bistandsbehov?

Vi benytter Gerica og ADL metoden for å kartlegge funksjonsnivå og bistandsbehov.

**Hvilken informasjon gir denne vurderingen og funksjonsnivå og bistandsbehov?**

Funksjonsvurderingen gir informasjon om aktiviteter i dagliglivet, kroppsfunksjoner og noen kognitive funksjoner. Den sier noe om personens ressurser og funksjon, samt grad av behov for bistand og helsehjelp uavhengig av behovet ved registreringen. Det gjelder grunnleggende behov som er viktige for alle og er derfor også relevant å kartlegge for alle søkere/tjenestemottakere uavhengig av årsak, diagnose, alder og hvor den befinner seg.

 

**Hva betyr skåren?**

Alle variablene registreres med en skår på 1 – 5 og tar utgangspunkt i personens funksjon her og nå uavhengig om det brukes hjelpemidler. Ved bruk av hjelpemidler settes en skår på 2. Fra 3 – 5 er det behov for bistand.


*Skåren tar utgangspunkt i følgende vurderinger:*

- Alminnelig husarbeid
- Skaffe seg varer og tjenester
- Personlig hygiene
- På- og avkledning
- Toalett
- Lage mat
- Spise
- Bevege seg innendørs
- Bevege seg utendørs
- Ivareta egen helse
- Hukommelse
- Kommunikasjon
- Beslutninger i dagliglivet
- Ivareta egen økonomi
- Sosial deltakelse
- Initiativ
- Styre atferd
- Syn
- Hørsel
- Opplevelse av trygghet
- Initiativevne
<br><br> 

1. Ingen problem/utfordring – synliggjør personens ressurser.

2. Ikke behov for bistand/assistanse/helsehjelp.
Utfører/klarer Skår 2

3. Middels behov for bistand/assistanse/helsehjelp.
Utfører/klarer deler av aktiviteten selv, men trenger personbistand til andre deler av aktiviteten. 

4. Store behov for bistand/assistanse/helsehjelp.
Utfører/klarer deler selv, men bistandsyter må være tilstede under hele aktiviteten for assistanse/tilrettelegging/veiledning. Skår 4 vil gjerne generere mer ressurser enn 5, da personen selv bistår i gjøremålene noe som ofte kan medføre økt tidsbruk kontra skår 5.

5. Fullt behov for bistand/assistanse/helsehjelp.
<br><br> 

Det er et klart skille mellom skår 2 og 3.
– for skår mellom 3 og 5 forutsettes det behov for personbistand.

For å beregne et skår tall legges alle skår tallene tilsammen la oss si skårtallet er 2 på alle 20 spørsmål gir en totalsum 40 dividert på 20 = Skår 2

2+2+2+2+2+2+2+2+2+2+2+2+2+2+2+2+2+2+2+2= 40     40 dividert på 20 = 2   Skårtall = 2

Totalsum Skår tall
40 dividert på 20 = skårtall 2.
<br><br> 
 
##### B) Beskriv hvordan du går frem når du skal bestille/søke om hjelpemidler.

Det er viktig at vi vurderer nøye hvilke hjelpemidler den enkelte brukeren trenger. Hjelpemiddelet må være nyttig for brukeren, og brukeren må være motivert for å benytte det.
 

**Hva kan du søke om?**<br>
Det finnes ingen fullstendig oversikt over alle hjelpemidler du kan søke om. Kanskje er det ikke ett hjelpemiddel du trenger, men en kombinasjon av flere? Kanskje er det tilstrekkelig å tilrettelegge det du allerede har eller bruker, eller få andre tips og råd for å løse ditt behov?

Det finnes et stort utvalg av hjelpemidler. I Hjelpemiddeldatabasen finner du mange av produktene.

Hjelpemiddeldatabasen inneholder informasjon om alt du trenger for å finne fram til riktig hjelpemiddel, deriblant komplette oversikter over:

- produkter og leverandører
- søknadsskjemaer
- hjelpeskjemaer
- relevante databaser i andre land
- brukerorganisasjoner
- faglitteratur
 

**Hvem kan låne hjelpemidler?**<br>
Alle som har en eller annen form for nedsatt funksjonsevne, enten medfødt eller på grunn av sykdom eller skade, har krav på nødvendige hjelpemidler.

Hvis behovet er midlertidig (under to år), skal brukeren låne hjelpemidlet gjennom kommunen – det vil si det lokale NAV-kontoret. Er behovet varig (over to år), fås hjelpemidlene direkte fra hjelpemiddelsentralen i fylket.

 

**På sykehjem**<br>
På sykehjem sendes søknad til ergoterapeuter som tar det videre direkte med hjelpemiddelsentralen. Typiske hjelpemidler for pasienter kan være rullator, rullestol, saraheis, gåstol og seilheis. 

 

:::


::: tip KOMPETANSEMÅL 5

Yte profesjonell helsehjelp i tråd med gjeldende regelverk.

:::

::: details OPPGAVER

*Du kan anvende teori i praktisk arbeid, har en trygg, verdig og imøtekommende fremtreden, er profesjonell og utfører arbeid på en sikker, god måte.*

##### A) Hvilke lover og forskrifter er aktuelle med tanke på pasient/bruker?

- Pasient- og brukerrettighetsloven
- Alminnelige bestemmelser
- Rett til helse- og omsorgstjenester og transport
- Rett til medvirkning og informasjon
- Samtykke til helsehjelp.
- Helsehjelp til pasienter uten samtykkekompetanse som motsetter seg helsehjelpen mv.
- Rett til journalinnsyn
- Barns særlige rettigheter
- Klage mv.
- Pasient- og brukerombud
- Ikrafttredelse og endringer i andre lover
- Om pasient- og brukerrettighetsloven



**Formålet med pasient- og brukerrettighetsloven:**<br>
Pasient- og brukerrettighetslovens formål er å bidra til å sikre befolkningen lik tilgang på tjenester av god kvalitet. Formålet skal oppnås ved å gi pasienter og brukere rettigheter overfor helse- og omsorgstjenesten. Loven har også som formål å fremme tillitsforholdet mellom pasient og bruker og helse- og omsorgstjenesten, samt bidra til å fremme sosial trygghet og ivareta respekten for den enkelte pasients og brukers liv, integritet og menneskeverd.


##### B) Hva menes med å være profesjonell, gi eksempler?
 

**Hvise evne til å reflektere:**

- Hva gjør jeg nå?
- Hva gjorde jeg bra?
- Hvorfor ble det bra?
- Hva fikk jeg ikke helt til?
- Hvorfor ikke?
- Hva må jeg gjøre i stedet neste gang?
<br><br>

**Yrkeskompetanse er sammensatt og basert på:**

- Ferdigheter
- Kunnskaper
- Egenskaper og holdninger
<br><br>

**Ferdigheter**

- Kommunikasjon 
- Samarbeid
- Samhandling 
- Praktiske ferdigheter
- Planlegging
- Forebygging
<br><br>

**Kunnskaper**

- Kunnskap om menneskekroppen (anatomi)
- Hvordan mennesker utvikler seg
- Kunnskap om sykdom og forebygging
- Kunnskap om kosthold,
- Kunnskap om ergonomi
- Kunnskap om helsefag, kommunikasjon
og om hva yrke innebærer
<br><br>

**Egenskaper og holdninger**

- Yte likeverdig helsehjelp for alle grupper i samfunnet
- Evnen til å lytte virkelig hva andre mennesker sier
- Formidle behov og ønsker en pasient har
- Ta innover seg andre mennesker følelser
- Ta hensyn og vise pasinten respekt
- Å gjøre andre gode
- Yte god omsorg 
<br><br>
 
**Å være profesjonell betyr at du:**

- Legger til rette for brukermedvirkning og mestring
- Tar ansvar, har oversikt og gjennomfører oppgavene
- Oppfører deg naturlig og viser interesse overfor pasient
- Er endringsvillig og holder deg faglig oppdatert
- Arbeider forebyggende og helsefremmende
- Bidrar i tverrfaglig samarbeid
- Sørger for at oppgavene utføres i tråd med regelverket
- Deler kunnskapene sine med kolleger bl.a.
- Tar ansvar for egen helse
- Bidrar til et mer aktivt liv
- Inkluderer andre, gir konstruktive tilbakemeldinger
- Skiller rollen mellom privat person og profesjonell hjelper
- Inkluderer andre, gir konstruktive tilbakemeldinger
- Er dyktig i faget eller jobben sin
<br><br>
 
**Faglig forsvarlighet**

- Kravet om at helsepersonell skal utføre sitt arbeid faglig forsvarlig er for å beskytte pasienter/bruker
- Står sentralt i helsepersonelloven: [Lovdata](https://lovdata.no/dokument/NL/lov/1999-07-02-64/KAPITTEL_2#§4)
- Viktig at du ikke går inn i situasjoner du opplever at du ikke er kvalifisert til å gjøre
- Du som helsefagarbeider må vite hva du kan og ikke kan, og evt. be om hjelp
 

:::


::: tip KOMPETANSEMÅL 6

Utføre arbeidet i tråd med yrkesetiske retningslinjer.

:::

::: details OPPGAVER

*Du kjenner til de yrkesetiske retningslinjene og anvender disse bevisst. Har god kvalitet på arbeidet, viser respekt, omtanke og vennlighet i møte med pasient og pårørende. Gir informasjon, sørger for medvirkning og samtykke, overholder taushetsplikten, deler kunnskap og erfaringer med kolleger og bidra til godt samarbeid, er aktiv og interessert i utvikling.*

##### A) Finn helsefagarbeiderens yrkesetiske retningslinjer og drøft disse sammen med veileder. Gi eksempler fra praksis.

- Yrkesetikk gir retningslinjer for hvordan man bør oppføre seg i rollen som fagperson.
- Målet med retningslinjene er å bevisstgjøre helsefagarbeidere om ansvar og riktige handlinger.
<br><br>

 **Mitt møte med brukeren, pasienten og pårørende**

- I mitt møte med brukeren eller pasienten viser jeg respekt for hvert menneskes iboende verdighet.
- I mitt arbeid gir jeg tjenester av god faglig kvalitet. Jeg er imøtekommende, og jeg fokuserer på brukerens eller pasientens interesser og ståsted.
- I mitt arbeid møter jeg brukeren eller pasienten med vennlighet, respekt og omtanke. Jeg respekterer privatsfæren til brukeren eller pasienten, slik at jeg opprettholder og verner nødvendige grenser inn mot privatlivet.
- I mitt arbeid gir jeg brukeren eller pasienten nødvendig informasjon om min yrkesutøvelse, og jeg støtter opp om brukerens rett til medvirkning og til å ta sine egne valg. Dersom min kompetanse ikke strekker til, plikter jeg å sørge for bistand, slik at tjenesten utføres faglig forsvarlig.
- I mitt arbeid melder jeg alltid fra til leder eller fagansvarlig dersom jeg oppdager integritetskrenkende og uverdige forhold, eller faglig uforsvarlig tjenesteyting.
- I mitt arbeid overholder jeg taushetsplikten og verner om opplysninger jeg får i mitt møte med bruker eller pasient.
- I mitt arbeid viser jeg respekt og omsorg for pårørende.
<br><br> 

**Jeg samarbeider med kollegene mine**

På arbeidsplassen er jeg en god kollega, spesielt i vanskelige situasjoner når kollegene mine trenger støtte og hjelp.

- Jeg viser interesse og respekt for kompetansen og funksjonen til kollegene mine, og bidrar til et godt tverrfaglig samarbeid.
- Jeg bidrar for å gjøre arbeidsmiljøet trygt, utviklende og inkluderende.
- Jeg deler kunnskap og erfaringer og er aktiv i kvalitetsutvikling på arbeidsplassen. Dersom det oppstår situasjoner med uenighet eller interessekonflikt mellom ulike yrkesgrupper på jobben, gjør jeg mitt for at vi alltid setter hensynet til brukeren eller pasienten først.
- I samarbeid med mine kolleger gjør jeg etiske refleksjoner til en naturlig del av møtene og internundervisningen på arbeidsplassen.
 <br><br>

**Mitt forhold til arbeidsgiver**

På arbeidsplassen er jeg en konstruktiv og positiv medarbeider.
Dersom jeg gjennom mitt arbeid oppdager forhold som ikke er i tråd med gjeldende regler og instrukser, sørger jeg for at dette blir rapportert.
Gjennom dette bidrar jeg til at arbeidsgiver er godt orientert om avvik og får mulighet til å gripe inn, slik at forholdene rettes opp.

- Jeg setter meg inn i og innretter meg etter arbeidsstedets målsetting og funksjon.
- Jeg bidrar til at de menneskelige og økonomiske ressursene brukes til beste for brukeren eller pasienten.
- Jeg melder fra til leder eller fagansvarlig hvis brukeren eller pasienten utsettes for uforsvarlige eller uverdige forhold. Lojalitet til arbeidsgiver hindrer ikke dette.
 <br><br>

**Min livslange læring**

I hele min yrkesaktive praksis vedlikeholder og fornyer jeg mine faglige kunnskaper i tråd med utviklingen i fagfeltet.

- Jeg deler teoretisk og praktisk kunnskap med kolleger.
- Jeg bidrar aktivt til å skape en stimulerende og kompetanseutviklende kultur.
- Jeg bruker mine kunnskaper innenfor fagområdet til å arbeide for forbedringer i praksisfeltet, til beste for brukerne eller pasientene og de pårørende.


<br><br><br>
 


**DELTA SINE YRKESETISKE RETNINGSLINJER FOR HELSEFAGARBEIDERE:**
 <br><br>


**Yrkesetikk**

Etikk eller morallære er et fag som handler om hva som er rett og galt, ondt eller godt.
Yrkesetikk gir retningslinjer for hvordan man bør oppføre seg i rollen som fagperson.
Målet med retningslinjene er å bevisstgjøre helsefagarbeidere om ansvar og riktige
handlinger.
<br><br>

**Ydmykhet**

Alle medlemmer skal møte hjelpetrengende og deres pårørende med vennlighet og omsorg. Vi skal som hjelpere lytte til brukeren og opptre med varsomhet, slik at vi ikke krenker hans eller hennes følelser eller rett til å bestemme over eget liv.
<br><br>

**Respekt**

Alle medlemmer skal vise respekt for hver enkelt bruker – med en etisk grunnholdning preget av medmenneskelighet, menneskeverd og likeverd. Ingen må diskriminere brukere eller kolleger, eller akseptere at andre gjør det.
<br><br>

**Kollegialt**

Alle medlemmer skal bidra aktivt til faglig og tverrfaglig samarbeid og til et forsvarlig og godt arbeidsmiljø, der alle enkeltpersoner og yrkesgrupper kjenner seg verdsatt og respektert. Ingen må opptre krenkende ovenfor kolleger.
<br><br>

**Egenverd**

Alle medlemmer skal som profesjonelle yrkesutøvere ta ansvar for egen helse, trivsel og krav til arbeidsmiljø.
Hensynet til egne behov i en krevende yrkeshverdag og et langt yrkesliv skal skje i samarbeid med arbeidsgiver og
kolleger.
<br><br>

**Samfunnsansvar**

Alle medlemmer skal lojalt følge de lover og retningslinjer som gjelder for egen arbeidsplass og eget yrke. Vi skal ivareta hjelpetrengendes behov og rettigheter og varsle om kritikk-verdige forhold. Ingen må utnytte eller dra fordel av sin relasjon til brukeren.
<br><br>

**Empati**

Alle medlemmer skal i sin yrkesutøvelse ta utgangspunkt i den hjelpetrengende og hans eller hennes opplevelse av egen situasjon. Dette skal vi gjøre med innlevelse og medfølelse – uten å bli private eller påtrengende.
<br><br>

**Taushetsplikt**

Alle medlemmer skal ivareta den hjelpetrengendes personvern og ikke dele fortrolige opplysninger uten samtykke fra
vedkommende selv. Vi skal også medvirke til at brukeren får nødvendig kunnskap om egne rettigheter.
<br><br>

**Identitet**

Alle medlemmer skal bidra til tilhørighet og stolthet over egen arbeidsplass og egen yrkesrolle. Vi skal delta aktivt
og saklig i diskusjoner der faglige eller yrkesetiske verdier blir utfordret.
<br><br>

**Kompetanse**

Alle medlemmer skal ta ansvar for egen læring og bidra til et lærende arbeidsmiljø, slik at hjelpetrengende kan bli møtt av profesjonelle hjelpere med relevant kunn-skap, reflekterte holdninger og god selvinnstikt.
<br><br>

**Kommunikasjon**

Alle medlemmer skal bidra til en tydelig kommunikasjon som skaper forståelse, tillit og åpenhet mellom hjelper og hjelpetrengende og mellom kolleger. Vi skal legge til rette for brukerens medvirkning så langt dette er mulig.


:::


::: tip KOMPETANSEMÅL 7 

Drøfte etiske problemstillinger knyttet til yrkesutøvelsen.

:::

::: details OPPGAVER

*Du tar opp etiske dilemmaer, samarbeider ved etiske refleksjoner og diskusjoner.*

##### A) Hva er et etisk dilemma


**Etisk dilemma**

Et etisk dilemma er en situasjon som er preget av tvil og usikkerhet og som handler om å foreta valg mellom to ubehagelige muligheter.
<br><br>

*Vi står overfor et etisk dilemma:*

- Når ulike verdier er i konflikt med hverandre
- Når det som er rett for én, er galt for en annen
- Når alle tenkelige løsninger har minussider.
<br><br>

*Når du står overfor et etisk dilemma, må du spørre deg selv:*

- Hva skal jeg legge mest vekt på?
- Skal jeg gjøre min plikt og følge skrevne og uskrevne lover og regler?
- Skal jeg velge den løsningen som gir minst dårlige følger for meg selv og andre?
<br><br>

**Etikk**

En pliktetiker mener at menneskeverd og respekt står over hensynet til følgene av handlingene våre. En konsekvensetiker vil sette utfallet (det gode) over handlemåten (det rette).

*For å finne ut om en avgjørelse er etisk forsvarlig, kan vi stille oss selv noen kontrollspørsmål:*

- Er det lovlig?
- Er det i samsvar med verdiene våre?
- Er det riktig?
- Beholder vi vår troverdighet?
- Lønner det seg?
- Lar det seg forsvare?
<br><br>

*Et nøkkelspørsmål for å kontrollere valgene våre er dette:*

– Tåler handlingene dagslys?

Måten å tenke på, og standpunktet vi tar, avhenger også av hvilken type etikk vi legger til grunn – pliktetikk eller konsekvensetikk.
<br><br>


##### B) Kom med eksempler fra arbeidsdagen din og drøft dette sammen med veileder!


*Eksempel 1:*

Datteren som er eneste pårørende til sin mor gir klar beskjed til helsepersonell på sykehjemmet om å slutte å gi mor så mye medisiner på tvers av faglig råd fra f.eks. legen og sykepleiere. Moren trenger medisiner for å lindre smerte og angst.

*Eksempel 2:*

Pasient som ønsker å røyke, men får ikke lov, mens andre som er i samme situasjon får lov.

*Eksempel 3:*

Ansatt som ikke utfører oppgavene sine i tråd med de etiske retningslinjene og stillingsinnstruks. Delegerer sine oppgaver nedover i systemet og er uhøflig mot pasienter og overordnede.

*Eksempel 4:*

Ansatt som benytter tvang i situasjoner der det ikke er nødvendig og ikke forstår hva brukermedvirkning betyr og innebærer.

*Eksempel 5:*

Pasienten krever mye oppmerksomhet og hver gang pasienten føler seg utrygg trykkes det på  trygghetsalarmen, opptil 50 ganger eller mer på en vakt. Behovene til pasienten og de faglige ressursene strekker ikke til og tilsyn må fordeles mellom de andre pasientene. Løsning på dette etisk dilemmaet er at pasienten blir overført til annen institusjon mer tilpasset pasientens behov.

 
<br><br>




:::


::: tip KOMPETANSEMÅL 8

Følge gjeldende regelverk for bruk av tvang.

:::

::: details OPPGAVER

*Du kjenner til lovverk og retten til selvbestemmelse og samtykke, kjenner til tvangsbehandling og tvangsmidler, etiske dilemmaer innenfor bruk av tvang, kjenner til begrepet verge.*

##### A) Definer hva tvang er og beskriv eksempler på når tvang er lov å bruke!


**Definisjon av tvang:**

Reglene har som formål å hindre at pasienten utsetter seg selv, andre eller gjenstander for vesentlig skade og å begrense bruk av tvang og makt. Som tvang og makt regnes tiltak som pasienten motsetter seg, eller som er så inngripende at de uavhengig av motstand må regnes som tvang eller makt.
<br><br>

**To sentrale vilkår er at:**

- pasienten må mangle samtykkekompetanse
- tvangen er til pasientens beste
<br><br>

**Sentrale vilkår for bruk av tvang etter kapittel 4A i pasient- og brukerrettighetsloven (5 – 7)**

- Pasienten må mangle samtykkekompetanse
- Samtykkekompetanse skal vurderes av den som er faglig ansvarlig for helsehjelpen
- Tillitsskapende tiltak må være forsøkt
- Helsehjelpen må være somatisk (psykisk helsehjelp reguleres av annet lovverk)
- Unnlatelse av å gi helsehjelp kan føre til vesentlig helseskade for pasienten
- Helsehjelpen må være nødvendig
- Tiltakene må stå i forhold til behovet for helsehjelpen
- Å yte helsehjelpen med tvang må være den klart beste løsningen for pasienten
- Vedtak om bruk av tvang skal fattes av den som er ansvarlig for helsehjelpen
- Somatisk helsehjelp mot motstand kan bare gis av hensyn til pasienten selv
- Alvorlige inngrep, herunder inngrep i kroppen, reseptbelagte medikamenter og bevegelseshindrende tiltak, kan kun besluttes etter samråd med annet kvalifisert helsepersonell
- Tvang skal aldri brukes som følge av manglende ressurser
<br><br>

**Hva er samtykkekompetanse?**

Samtykkekompetanse er ikke definert i loven, men veldig enkelt kan det defineres som evnen til å ta en meningsfull beslutning. 
<br><br><br>
 

**EKSEMPLER PÅ SITUASJONER DER MAN BRUKTE TVANG**

*Tvang blir gjerne benyttet i situasjoner der pasienten yter fysisk eller verbal motstand mot behandling eller stell som er til pasientens beste.*
<br><br>
 

**Motstand mot medisinering (både fysisk og verbal motstand)**

- legemidler (f.eks. beroligende medisiner, andre psykofarmaka, antibiotika og insulin), medisiner skjult i maten (f.eks. i syltetøyet) eller gitt med sprøyte i munnen eller intramuskulært
<br><br>

**Motstand mot stell, pleie og rehabilitering**

- på/avkledning, løftesituasjoner og forflytning ved stell, sårskift, hygiene, munnstell, dusjing, hårvask, negleklipping, gå på toalettet, bruk av bleie/bleieskift, buksedress/body (for å holde bleie på plass/unngå grising med urin og avføring), rehabilitering og fysisk aktivitet, holde pasientens hender under stell for å unngå å bli slått
<br><br>

**I forbindelse med ernæring og ernæringsbehandling**

- gi mat og drikke når pasienten ikke ønsker det, begrensning av matinntak med tvang for å unngå overspising, gi kunstig ernæring eller væske (intravenøst eller med sonde) til tross for motstand
<br><br>

**Motstand mot diagnostikk og invasive prosedyrer**

- ta blodprøver og utføre kateterisering
<br><br>

**Ved forebygging av skade, fare o.l.**

- bevegelseshindre (for eksempel sengehest og brett på stol for å hindre at pasienten reiser seg og faller), hindre pasienten å rote og grise på institusjonskjøkkenet eller skru på ovner m.m.
<br><br>

**Innleggelse og tilbakeholdelse**

- innleggelse fra hjemmet, tilbakeholdelse i sykehjemmet (for eksempel låste dører, skjule heisknappene med et papir, skru ned vindushåndtak fordi pasienten ellers hopper ut) f.eks. ved ønske om å få gå ut eller gå/flytte hjem og i avskjedssituasjoner (vil følge med pårørende)
<br><br>

**I forbindelse med daglige aktiviteter**

- styring av døgnrytme (legge seg/stå opp), slå av tv-en, hvem som skal sitte sammen med hvem i ulike sosiale situasjoner, gå tur/utetid (noen vil være mer ute eller gå mer enn bemanningen tillater), deltakelse i aktiviteter og tid alene (noen vil ikke delta i noe som helst og bare ligge i senga), skyve pasienten dit pasienten ikke vil
<br><br>

**Ved uønsket atferd, uro og vandring**
- hindre atferd som langvarig roping, akutt forvirring, grising med avføring, pakking av klær for å dra hjem (blir ofte mye rot), rote i egne og andres skap eller eiendeler, plukke ut/ned ting for å pakke/flytte, spytting på de ansatte, utskjelling, mobbing, sjikanering, rasisme, trusler, truende atferd eller vold mot de ansatte og andre pasienter (slag, spark, skalling, biting, kloring, klyping, spytting), gå inn på andre pasienters rom og rote, vekke, plage, rive ut slanger/medisinsk utstyr (for eksempel smertepumpe, kateter), rasering/ødeleggelse av inventar, persienner, vinduer og gjerde etc. (f.eks. fordi pasienten ikke skjønner hvordan man går ut på mindre ødeleggende måter)
<br><br><br>



 

**EKSEMPLER PÅ TVANG SOM BENYTTES, MEN SOM IKKE ER LOVHJEMLET I KAPITTEL 4A.**
<br><br>
*Tvang ble imidlertid brukt også av hensyn til andre, f.eks. medpasienter, pårørende og ansatte.*
<br><br>
 

**Tvang av hensyn til andre**

- avlastningsopphold for å avlaste ektefelle/pårørende, nekte en pasient å ringe (fordi vedkommende plager pårørende eller ringer ofte til legevakten eller 113 uten noen egentlig grunn), bruk av løfteanordninger (takheis) for å spare rygger og helse til de ansatte
<br><br>

**Tvang pga. mangel på ressurser**

- bruk av beroligende medisiner eller frihetsberøvelse i stedet for aktiviteter, stabilt personell med nødvendig kompetanse og sosial kontakt
<br><br>

**Tvang som ikke tilfredsstiller formale krav**

- ikke fattet vedtak, feil utfylt vedtak, feil person vedtar eller vurderer samtykkekompetanse
<br><br>

**Ulovlig frihetsberøvelse**

- låste dører (f.eks. på en skjermet avdeling) uten enkeltvedtak på hver pasient, tilbakeholdelse i omsorgsbolig
<br><br>

**Tvangsbehandling for psykisk lidelse (uten vedtak etter lov om psykisk helsevern)**

- atferdsforstyrrelser ved demens, uro, aggresjon, akutt forvirring (dette er psykiske lidelser ifølge ICD-10)
<br><br>

**Tvang mot samtykkekompetente pasienter**

- frihetsberøvelse, tvungen medisinering eller ernæring
<br><br>

**Tvangstiltak som ikke er helsehjelp**

- gjemme klær/låse skapdører (for å unngå roting)
<br><br>

**Ikke «nødvendig» helsehjelp, vesentlig helseskade eller den klart beste løsningen**

- svært langvarig bruk av brett i matsituasjoner, gjemme rullator for å motivere pasienten til å gå selv
<br><br>

Det er viktig å vurdere kritisk hvor nødvendig helsehjelpen er og identifisere alternativer til tvang. Ved å ikke dusje på noen uker, eller  at pasienten ikke tar en tablett innimellom vil ikke tvang være nødvendig. Her har kanskje leger kontra sykepleiere forskjellig syn. Derfor kan det være klokt i å ta kontakt med legen i disse spørsmålene.

Tverrfaglige diskusjoner med annet helsepersonell er i tillegg viktig fordi tvangsreglene forutsetter utstrakt bruk av skjønn.
<br><br>

**HVORFOR FATTES IKKE VEDTAK?**

Mangel på tid ble oppgitt som en av de viktigste grunnene til at det ikke ble fattet vedtak. Det er utallige situasjoner der man burde ha fattet vedtak. Samtidig vurderer mange kravene til vedtak som altfor omfattende for de aktuelle tvangssituasjonene, spesielt hvis alle pleie- og omsorgssituasjoner skulle inkluderes.
<br><br>

**Når skal man gi helsehjelp?**

En sentral term i kapittel 4A er «helsehjelp». Mye av det helsepersonell gir er nettopp helsehjelp, men «helsehjelp» er en term som ikke er særlig klar eller velavgrenset. Etter loven må helsehjelpen også være «nødvendig». Et annet krav i loven er at unnlatelse av helsehjelp kan føre til «vesentlig helseskade». Eksempel hvis sengen er full av avføring og urin er det da fare for helsa? eller kan det gi vesentelig helseskade? 

Kapittel 4A gjelder kun for somatisk helsehjelp og en demensdiagnose, kan for noen oppfattes som om den faller inn under psykisk helsehjelp, men det gjør den ikke. Demensdiagnose faller inn under somatisk helsehjelp og faller da inn under kapittel 4A. 

 

[Legeforeningen tvang i sykehjem](https://tidsskriftet.no/2013/10/originalartikkel/bruk-av-tvang-i-sykehjem-etter-ny-lovgivning-0)<br>
[Medisin og vitenskap psykiske symptomer ved demens](https://tidsskriftet.no/2005/06/medisin-og-vitenskap/atferdsforstyrrelser-og-psykiske-symptomer-ved-demens)<br>
[Helsepersonelloven](https://lovdata.no/dokument/NL/lov/1999-07-02-64>)<br>
[Lov om psykisk helsevern](https://lovdata.no/dokument/NL/lov/1999-07-02-62)<br>


:::


::: tip KOMPETANSEMÅL 9

Utføre arbeidet i samsvar med gjeldende regelverk og arbeidsplassens planer og rutiner.

:::

::: details OPPGAVER

*Du er punktlig, følger arbeidsstedets rutiner, fraværsrutiner og dagsplaner, bruker egnet arbeidsantrekk og følger retningslinjer med hensyn til bekledning.*

##### A) Kompetansebroen.no e-læringskurs

##### B) Filmer
- ABCDE og NEWS
- ISBAR Kommunikasjon
- Lynkurs proACT

##### C) Kvaliltetsystemet i færder kommune

##### D) Praktisk opplæring i avdeling
<br>

[Kompetansebroen e-læring](https://www.kompetansebroen.no/e-laering?o=ahus/)<br>
[KS-læring](https://www.kslaring.no/local/catalogue/index.php)<br>


:::


::: tip KOMPETANSEMÅL 10 

Følger gjeldende regelverk og arbeidsplassens rutiner for legemiddelhåndtering.

:::

::: details OPPGAVER

*Du følger gjeldende regelverk og håndterer ikke legemidler med mindre du har gjennomført kurs og fått delegert myndighet/godkjenning til dette. Du kan arbeidsplassens rutiner for kontroll og dokumentasjon av legemidler, følger rutiner for oppbevaring, kan lese og forstå legens ordinering, bruker felleskatalogen for informasjon viser evne til å håndtere legemidler på en faglig forsvarlig måte.*

##### A) Hva er regelverket for legemiddelhåndtering på din arbeidsplass?

Virksomhetsleder er ansvarlig for at legemiddelhåndtering i virksomheten utføres forsvarlig og i henhold til gjeldende lover og forskrifter. Når virksomhetsleder ikke selv har legemiddelkompetanse, skal det utpekes en faglig rådgiver med slik kompetanse.

På Tjøme Omsorgssenter er det kun sykepleiere og helsefagarbeidere med godkjent legemiddelhåndteringsprøve som kan dele ut medisiner.

For hjemmetjenesten på f.eks Rødstoppen i Færder kommune hvor jeg jobbet i fjor sommer som assistent tok jeg legemiddelhåndteringskurs og delte medisiner.
<br><br>

**Riktig bruk av legemidler forutsetter:**

- riktig legemiddel
- rett pasient
- riktig dose
- riktig tid
- riktig inntaksmåte
<br><br>
 
**Hvilke lover regulerer legemiddelhåndtering?**

*De viktigste er:*

- Lov om legemidler, 
- Lov om apotek 
- Lov om helsepersonell. 
- Lovene regulerer virksomheten, og forskrifter er mer detaljerte beskrivelser av hva som må til for å kunne oppfylle loven. Forskrift om legemiddelhåndtering i virksomheter som yter helsehjelp (Legemiddelhåndteringsforskriften) er et eksempel.



:::


::: tip KOMPETANSEMÅL 11

Observere, rapportere og dokumentere om virkninger og bivirkninger av legemidler.

:::

::: details OPPGAVER

*Du kjenner til pasientens behov for medisinering, kjenner til virkning/bivirkning av legemidlet, kjenner til allergier hos pasient, gjør observasjoner av virkning/bivirkning og rapporterer/dokumenterer disse.*

##### A) Velg deg ut en pasienter. Velg ut 2-3 medikamenter denne pasienten bruker og sett deg inn i virkning/bivirkninger. Beskriv kort.
<br><br>


***Medikament: Furix 40 mg***
<br><br>

**Behandling:**<br>

Vanndrivende medikament som har til hensikt å drive vann ut av kroppen for å lette påkjenningen på hjertet som er en del av sirkulasjonssystemet.
 

**Bivirkning:**<br>
- Kvalme, brekninger, diare
- Kraftig kløe på hud som rygg og sete
- Allergiske reaksjoner som alvorlig anafylaktiske reaksjoner
- Føre til dehydrering
- Akutt urinretensjon
- Økt kolesterol i blodet
<br><br>

 

 

***Medikament: Zoloft tab 50mg***
<br><br>

**Behandling:**<br>

Antidepressiva som benyttes for å behandle depresjon og /eller angstlidelser.


**Bivirkning:**
- Samtidig kan bivirking være økt risiko for tanker om å skade seg selv eller begå selvmord. 
- Forsiktig med bruk av blodfortynnende økt blødningsrisiko.
- Seksuell dysfunksjon.
- Føre til plagsom rastløshet og behov for å bevege seg ofte.
 <br><br><br>
 

***Medikament: Monoket depkap 50mg***
<br><br>

**Behandling:**<br>

Profylaktisk mot angine pectoris
<br><br>

**Bivirkning:**
- Ortostatisk hypotensjon (blodtrykksfall)
- Takykardi - betyr hurtig puls - det vil si mer enn 100 slag per minutt.
- Hodepine - svært vanlig 
- Svimmelhet - vanlig


 

:::


::: tip KOMPETANSEMÅL 12

Følge gjeldende regelverk for HMS.

:::

::: details OPPGAVER

*Du kjenne til arbeidsmiljøloven, avviksmeldinger og hvordan disse skrives, bidrar til et hyggelig arbeidsmiljø, sier fra til leder, tillitsvalgt eller verneombud hvis noe ikke er tilfredsstillende, tar imot opplæring, sørger for faglig påfyll.*

##### A) Hva er HMS? Gi eksempler på dette fra din arbeidshverdag.

Kort forklart er HMS en fellesbetegnelse for arbeidet man gjør for å sikre og forbedre arbeidsmiljøet. HMS står for helse, miljø og sikkerhet, som henholdsvis betyr:

- Helse (arbeidshelse): fysisk og psykisk arbeidsmiljø, skader, slitasje, sykdom.
- Miljø: ytre miljøforhold, utslipp, avfall.
- Helse, miljø og sikkerhet (HMS) er en samlebetegnelse på alt arbeid som har med de fysiske og psykiske forholdene på en arbeidsplass å gjøre. HMS-arbeid handler om å beskytte helsa til de ansatte, trygge arbeidsmiljøet, sørge for at hver enkelt blir sett og kan videreutvikle kompetansen sin, og om å legge forholdene til rette for brukerne.

HMS omfatter en rekke lover, regler og tiltak som skal forebygge skader, øke trivselen og sikre et sunt arbeidsmiljø.

- Klima og luftkvalitet
- Likestilling og diskriminering
- Seksuell trakassering
- Mobbing på arbeidsplassen
- Sortering av avfall
- Rent arbeidtøy
- Vedlikehold av utstyr
- Sørge for at rutiner blir fulgt opp i henhold til HMS
- Avviksmelding relatert til HMS f.eks. vold og trusler mot personalet
<br><br>


##### B) Hvem er verneombud på din arbeidsplass og hvilke oppgaver har vedkommende?

Ann Tove er våres verneombud.
Verneombudets oppgave er å sørge for gode arbeisforhold som f.eks. god ventilasjon, belysning, riktig forflytningsutstyr er tilfredsstillende.
Verneombud kan ses på som de ansattes tillitsvalgte i arbeidsmiljøspørsmål.

:::


::: tip KOMPETANSEMÅL 13

Gjøre rede for begrepet myndiggjorte medarbeidere.

:::

::: details OPPGAVER

*Du viser ansvarlighet og selvstendighet i utførelsen av arbeidet, har kontroll på egen kompetanse og hva man har myndighet til å utføre, viser samarbeidsevne med andre yrkesgrupper.*

##### A) Hva menes med myndiggjorte medarbeidere?

«Myndiggjorte medarbeidere er ansvarlige og selvstendige medarbeidere som har fått – og grepet – retten til å ta beslutninger på områder der de er kompetente. Det dreier seg om innflytelse på, og kontroll over egen arbeidssituasjon».

Myndiggjøring dreier seg om ansattes aktive medvirkning i utformingen av arbeidshverdagen og har en lang tradisjon innenfor arbeidslivet. Det handler om å frigjøre energi hos arbeidstakerne, at de kan ta i bruk sitt potensial. Myndiggjøring koples gjerne til et inkluderende arbeidsliv. Tanken er at en myndiggjort medarbeider er en som har fått, og grepet retten til å beslutte innenfor områder hun eller han er kompetente. Det dreier seg om innflytelse og kontroll over egen arbeidssituasjon. En slik forståelse av myndiggjøring krever en involvering av ansatte på alle nivåer i organisasjonen. Myndiggjøring handler både om økt ansvar, økt innflytelse og økt kunnskap. Mellom ansvar og myndighet ligger myndiggjøringens flytsone, der den positive utviklingen har størst sjanse til å finne sted.
<br>

*Noen kjennetegn ved myndiggjorte medarbeidere er at de:*

- vet hva ledere forventer av dem - mandat og ansvar er avklart og tydelig formidlet
- er trygge på egen kompetanse og kan henvise til andre ved behov
- opplever avklarte forventninger i forhold til kolleger
- er trygge på at de kan melde fra til leder og dele utfordringer de møter og at det er system og praksis for å melde om feil og mangler i tjenesten
- får tilstrekkelig informasjon til å gjøre en god jobb
- opplever innflytelse og kontroll over egen arbeidssituasjon
- opplever trivsel på arbeidsplassen
<br><br>

**B) Gi eksempler for hvilke ansvarsområder/arbeidsoppgaver helsefagarbeideren har**

Som helsefagarbeider gjør du en viktig jobb. Ved bruk av grunnleggende sykepleie sørger man for å ivareta hver pasient og brukers behov. Du må kunne utføre grunnleggende førstehjelp og har ansvar for å gi en helhetlig omsorg. Det kan innebære å sørge for riktig ernæring og gi fysisk stell og pleie. Det betyr at man assisterer pasient eller bruker med blant annet personlig hygiene, påkledning, forflytning og trening.

En helsefagarbeider kan også jobbe med å forebygge ensomhet, å skape mestringsfølelse og gi bruker eller pasient et bedre grunnlag for å leve et mer aktivt liv. Å planlegge miljørettede tiltak og aktiviteter kan derfor være en del av arbeidshverdagen. Ofte må man ta i bruk tilgjengelig velferdsteknologi og bruke elektronisk pasientjournal samt dokumentere etter gjeldende retningslinjer.

:::


::: tip KOMPETANSEMÅL 14

Reflektere over egen praksis.

:::

::: details OPPGAVER

*Vurdere og analysere eget arbeid, tenke grundig gjennom hva som har skjedd og hvorfor, kjenne til erfaringslæring-utføre et praktisk oppdrag og lære av erfaring, holde seg oppdatert på nye krav innenfor faget.*

##### A) Beskriv kort en arbeidsoppgave eller en hendelse. Reflekter over dette, hva gikk fint og var det noe du kunne gjort annerledes?

**Beskrivelse av pasient:**

Pasienten er en mann og har anoksisk hjerneskade, demens og epilepsi diagnose. De langsiktige skadene etter hjerneskaden er nedsatt motoriske bevegelser og nedsatt kognitive evner. Pasienten evner ikke alltid å forstå hvorfor han bor på institusjon og blir raskt agitert ved realitetsorientering. Han har flere vrangforestillinger gjennom dagen, som gjør at han har svært lite innsikt i egen reel situasjon og helse. Pasienten er ikke samtykkekompetent. 
<br><br>

**Hendelse:**

Pasienten tilkalte hjelp ved å rope som er vanlig fordi han glemmer at han har trygghetsalarm på hånden. Da helsearbeider(HB) hørte stemmen til pasienten gikk HB ned til rommet. Pasienten satt sittende i rullestolen og ba HB om å ta av sengeteppet. Det var rett etter lunsj og HB foreslo at han kunne evt. ligge oppå istedenfor. Det var ikke pasienten enig i og derfor tok HB av sengeteppet. Deretter satt pasienten seg på sengen med litt hjelp fra HB. Det luktet avføring fra pasienten som benytter bleie. Derfor spurte HB om det ikke var på tide å bytte underbukse. Det ble blankt avvist og det var lite HB kunne gjøre med det siden pasienten var så bestemt. Nå ønsket pasienten å kle av seg for å legge seg under dyna. HB tenkte at dette var litt vel tidlig å gå til sengs midt på dagen så igjen foreslo HB at han kunne evt. legge seg med klærne på, men det ønsket han ikke. Buksene ble tatt av og så var det å ta av skjorta det gikk litt tregt så plutselig blir pasienten agitert og ropte høyt at resten greier han selv og ønsket HB ut av rommet snarest mulig.
<br><br>
 

**Refleksjon etter hendelse:**

- Det luktet avføring fra pasienten som har på bleie daglig. Derfor spurte HB om det ikke var på tide å bytte underbukse. Dette spørsmålet er relevant fordi å legge seg med bleie med avføring ikke er hygienisk forsvarlig, men det er ikke fare for liv eller helse, med andre ord i dette tilfellet er det heller ikke riktig med tvang. (Pasienten er ikke samtykkekompetent.)

- HB tenkte at dette var litt vel tidlig å gå til sengs midt på dagen så igjen foreslo HB at han kunne evt. legge seg med klærne på, men det ønsket han ikke. Unødvendig spørsmål som etterhvert i neste trinn førte til at pasienten ble agitert. Det var ikke nødvendig med mer realitetsorientering, nok er nok... Pasienten blir fort sliten på grunn av hjerneskaden.

:::


::: tip KOMPETANSEMÅL 15

Utføre førstehjelp og følge rutiner for varsling.

:::

::: details OPPGAVER

*Du kan livreddende og grunnleggende førstehjelp, kan arbeidsplassens rutiner for varsling, har telefon nummer klart, rapportere/dokumentere.*

##### A) Hvordan legger arbeidsstedet tilrette for opplæring i førstehjelp og rutiner for varsling? Gi eksempler.
<br>

**Førstehjelp og HLR - Hjertestarter**

Det er viktig å kunne bidra med umiddelbar hjelp når noen blir akutt syke eller blir rammet av en ulykke. Dette kan redde liv. En viktig måte å være forberedet på er å få opplæring i de grunnleggende prinsippene innen førstehjelp.

Hjertestans kan ramme alle, uansett alder og uten forvarsel. Ved å få opplæring i hjerte- og lungeredning og bruk av hjertestarter (førstehjelpsdefibrillator) kan mulighetene for å overleve økes med mer enn 50%.
<br><br>
 

**Formål:**

Er å gi en innføring i de grunnleggende prinsippene innen førstehjelp. Målet med denne kunnskapen er at man skal føle seg klar og trygg på å sette igang livreddende førstehjelp når det er nødvendig. Kurset gir økt kunnskap og ferdigheter i bruk av hjertestarter og hjerte- og lungeredning ved hjertestans.
<br><br>

**Følgende emner blir bl.a. gjennomgått:**

- Førstehjelp
- Sideleie
- Frie luftveier
- Sirkulasjonssvikt
- Basal hjerte-lungeredning (HLR)
- Hjertestarter
- Bruk av hjertestarter
<br><br>

**Rutiner for varsling:**

På arbeidsplassen benytter vi mobiltelefon med programvare fra Hepro. Den benyttes til innlogging til pasientrom, tilkalling av hjelp til stell og varsling for akutte tilstander som krever rask intervensjon. Når den alarmen går tas den alarmen av den som er nærmeste eller den eller de som er tilgjengelig. Typiske situasjoner kan være fall, hjertestans, akutte respirasjonsproblemer eller andre alvorlig akutte skader eller ulykker. Hvis en pasient har fått en alvorlig helse tilstand som f.eks. mulig hjerneinfarkt eller hjerneblødning blir AMK tilkalt ved å ringe 113. Prosedyre er å gå igjennom News å sjekke score.

:::


::: tip KOMPETANSEMÅL 16

Følge ergonomiske prinsipper i yrkesutøvelsen.

:::

::: details OPPGAVER

*Du kan de ergonomiske prinsipper, mestrer forflytningsteknikker og bruk av ulike hjelpemidler. Du benytter pasientens ressurser og forebygger belastningslidelser.*
<br><br>

##### A) Hva menes med ergonomi?

Ergonomi handler om tilpasningen mellom arbeidsmiljø, teknikk og menneske. For å unngå sykdom og belastningsskader må både arbeidsgiver og arbeidstaker ta hensyn til hva som er god ergonomi.

– Enkelt forklart så handler ergonomi om hvordan vi bruker kroppen opp mot våre arbeidsoppgaver. Aller helst ønsker vi å bruke kroppen så "ergonomisk riktig" som mulig, slik at vi unngår skader og belastningsplager.
<br><br>
 

##### B) Hvorfor er det viktig å arbeide etter de ergonomiske prinsipper?

Ergonomiske prinsipper brukes til å forebygge feilbelastninger eller unødvendig slitasje på arbeidstakere, siden dette kan forårsake enten belastningssykdommer i kroppen eller nervøse reaksjoner.

– Enkelt forklart så handler ergonomi om hvordan vi bruker kroppen opp mot våre arbeidsoppgaver. Aller helst ønsker vi å bruke kroppen så "ergonomisk riktig" som mulig, slik at vi unngår skader og belastningsplager.
<br><br>
 

**Viktige prinsipper for alle typer arbeid:**
- Varier arbeidsstillingen slik at du ikke får ensidig belastning på muskler og ledd.
- Hode, rygg og skuldre skal være mest mulig i normalstilling.
- Det er viktig å trene. Da styrker du ledd, muskler og sener.
<br><br>

**Løft**

Det er viktig å vurdere om det er nødvendig å løfte. Hovedregelen når vi løfter, er at vi skal bøye knærne og ha ryggen rett. I relatert innhold finner du filmer og fagstoffsider om hvordan vi skal løfte.
<br><br>
 

**Forflytning**

Når du skal flytte en pasient fra for eksempel senga til stolen, skal du unngå å løfte pasienten. Bruk heller forflytningsteknikk. Du tar da utgangspunkt i fysiske lover og bruker det naturlige bevegelsesmønsteret, balanse og tyngdeloven når du flytter pasienten.

- legge håndflatene dine under setet på pasienten når han eller hun skal flyttes oppover i senga
- bruke plastpose, silkelaken eller glidematte
- bruke skråplan, for eksempel vippefunksjonen på senga
- la pasienten hjelpe til selv – da praktiserer du også brukermedvirkning

:::
